{"an7.61:0.1":"Anguttara Nikaya 7.61 ","an7.61:0.2":"6. Abyakatavagga ","an7.61:0.3":"Pacalayamanasutta ","an7.61:1.1":"Evam me sutam—","an7.61:1.2":"ekam samayam bhagava bhaggesu viharati susumaragire bhesakalavane migadaye. ","an7.61:1.3":"Tena kho pana samayena ayasma mahamoggallano magadhesu kallavalaputtagame pacalayamano nisinno hoti. ","an7.61:1.4":"Addasa kho bhagava dibbena cakkhuna visuddhena atikkantamanusakena ayasmantam mahamoggallanam magadhesu kallavalaputtagame pacalayamanam nisinnam. ","an7.61:1.5":"Disva—","an7.61:1.6":"seyyathapi nama balava puriso saminjitam va baham pasareyya, pasaritam va baham saminjeyya; evamevam—bhaggesu susumaragire bhesakalavane migadaye antarahito magadhesu kallavalaputtagame ayasmato mahamoggallanassa sammukhe paturahosi. ","an7.61:1.7":"Nisidi bhagava pannatte asane. ","an7.61:1.8":"Nisajja kho bhagava ayasmantam mahamoggallanam etadavoca: ","an7.61:2.1":"“Pacalayasi no tvam, moggallana, pacalayasi no tvam, moggallana”ti? ","an7.61:2.2":"“Evam, bhante”. ","an7.61:2.3":"“Tasmatiha, moggallana, yathasannissa te viharato tam middham okkamati, tam sannam ma manasakasi, tam sannam ma bahulamakasi. ","an7.61:2.4":"Thanam kho panetam, moggallana, vijjati yam te evam viharato tam middham pahiyetha. ","an7.61:3.1":"No ce te evam viharato tam middham pahiyetha, tato tvam, moggallana, yathasutam yathapariyattam dhammam cetasa anuvitakkeyyasi anuvicareyyasi, manasa anupekkheyyasi. ","an7.61:3.2":"Thanam kho panetam vijjati yam te evam viharato tam middham pahiyetha. ","an7.61:4.1":"No ce te evam viharato tam middham pahiyetha, tato tvam, moggallana, yathasutam yathapariyattam dhammam vittharena sajjhayam kareyyasi. ","an7.61:4.2":"Thanam kho panetam vijjati yam te evam viharato tam middham pahiyetha. ","an7.61:5.1":"No ce te evam viharato tam middham pahiyetha, tato tvam, moggallana, ubho kannasotani avincheyyasi, panina gattani anumajjeyyasi. ","an7.61:5.2":"Thanam kho panetam vijjati yam te evam viharato tam middham pahiyetha. ","an7.61:6.1":"No ce te evam viharato tam middham pahiyetha, tato tvam, moggallana, utthayasana udakena akkhini anumajjitva disa anuvilokeyyasi, nakkhattani tarakarupani ullokeyyasi. ","an7.61:6.2":"Thanam kho panetam vijjati yam te evam viharato tam middham pahiyetha. ","an7.61:7.1":"No ce te evam viharato tam middham pahiyetha, tato tvam, moggallana, alokasannam manasi kareyyasi, divasannam adhitthaheyyasi—","an7.61:7.2":"yatha diva tatha rattim yatha rattim tatha diva. ","an7.61:7.3":"Iti vivatena cetasa apariyonaddhena sappabhasam cittam bhaveyyasi. ","an7.61:7.4":"Thanam kho panetam vijjati yam te evam viharato tam middham pahiyetha. ","an7.61:8.1":"No ce te evam viharato tam middham pahiyetha, tato tvam, moggallana, pacchapuresanni cankamam adhitthaheyyasi antogatehi indriyehi abahigatena manasena. ","an7.61:8.2":"Thanam kho panetam vijjati yam te evam viharato tam middham pahiyetha. ","an7.61:9.1":"No ce te evam viharato tam middham pahiyetha, tato tvam, moggallana, dakkhinena passena sihaseyyam kappeyyasi pade padam accadhaya sato sampajano utthanasannam manasi karitva. ","an7.61:9.2":"Patibuddhena ca te, moggallana, khippanneva paccutthatabbam: ","an7.61:9.3":"‘na seyyasukham na passasukham na middhasukham anuyutto viharissami’ti. ","an7.61:9.4":"Evanhi te, moggallana, sikkhitabbam. ","an7.61:10.1":"Tasmatiha, moggallana, evam sikkhitabbam: ","an7.61:10.2":"‘na uccasondam paggahetva kulani upasankamissami’ti. ","an7.61:10.3":"Evanhi te, moggallana, sikkhitabbam. ","an7.61:10.4":"Sace, moggallana, bhikkhu uccasondam paggahetva kulani upasankamati, santi hi, moggallana, kulesu kiccakaraniyani. ","an7.61:10.5":"Yehi manussa agatam bhikkhum na manasi karonti, tatra bhikkhussa evam hoti: ","an7.61:10.6":"‘kosu nama idani mam imasmim kule paribhindi, virattarupa danime mayi manussa’ti. ","an7.61:10.7":"Itissa alabhena mankubhavo, mankubhutassa uddhaccam, uddhatassa asamvaro, asamvutassa ara cittam samadhimha. ","an7.61:11.1":"Tasmatiha, moggallana, evam sikkhitabbam: ","an7.61:11.2":"‘na viggahikakatham kathessami’ti. ","an7.61:11.3":"Evanhi te, moggallana, sikkhitabbam. ","an7.61:11.4":"Viggahikaya, moggallana, kathaya sati kathabahullam patikankham, kathabahulle sati uddhaccam, uddhatassa asamvaro, asamvutassa ara cittam samadhimha. ","an7.61:11.5":"Naham, moggallana, sabbeheva samsaggam vannayami. ","an7.61:11.6":"Na panaham, moggallana, sabbeheva samsaggam na vannayami. ","an7.61:11.7":"Sagahatthapabbajitehi kho aham, moggallana, samsaggam na vannayami. ","an7.61:11.8":"Yani ca kho tani senasanani appasaddani appanigghosani vijanavatani manussarahasseyyakani patisallanasaruppani tatharupehi senasanehi samsaggam vannayami”ti. ","an7.61:12.1":"Evam vutte, ayasma mahamoggallano bhagavantam etadavoca: ","an7.61:12.2":"“kittavata nu kho, bhante, bhikkhu sankhittena tanhasankhayavimutto hoti accantanittho accantayogakkhemi accantabrahmacari accantapariyosano settho devamanussanan”ti? ","an7.61:13.1":"“Idha, moggallana, bhikkhuno sutam hoti: ","an7.61:13.2":"‘sabbe dhamma nalam abhinivesaya’ti; ","an7.61:13.3":"evancetam, moggallana, bhikkhuno sutam hoti: ","an7.61:13.4":"‘sabbe dhamma nalam abhinivesaya’ti. ","an7.61:13.5":"So sabbam dhammam abhijanati, sabbam dhammam abhinnaya sabbam dhammam parijanati. Sabbam dhammam parinnaya yam kinci vedanam vediyati sukham va dukkham va adukkhamasukham va. ","an7.61:13.6":"So tasu vedanasu aniccanupassi viharati, viraganupassi viharati, nirodhanupassi viharati, patinissagganupassi viharati. ","an7.61:13.7":"So tasu vedanasu aniccanupassi viharanto viraganupassi viharanto nirodhanupassi viharanto patinissagganupassi viharanto na kinci loke upadiyati, ","an7.61:13.8":"anupadiyam na paritassati, aparitassam paccattamyeva parinibbayati. ","an7.61:13.9":"‘Khina jati, vusitam brahmacariyam, katam karaniyam, naparam itthattaya’ti pajanati. ","an7.61:13.10":"Ettavata kho, moggallana, bhikkhu sankhittena tanhasankhayavimutto hoti accantanittho accantayogakkhemi accantabrahmacari accantapariyosano settho devamanussanan”ti. ","an7.61:13.11":"Atthamam. "}