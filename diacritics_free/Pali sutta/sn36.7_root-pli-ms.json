{"sn36.7:0.1":"Samyutta Nikaya 36.7 ","sn36.7:0.2":"1. Sagathavagga ","sn36.7:0.3":"Pathamagelannasutta ","sn36.7:1.1":"Ekam samayam bhagava vesaliyam viharati mahavane kutagarasalayam. ","sn36.7:1.2":"Atha kho bhagava sayanhasamayam patisallana vutthito yena gilanasala tenupasankami; upasankamitva pannatte asane nisidi. ","sn36.7:1.3":"Nisajja kho bhagava bhikkhu amantesi: ","sn36.7:2.1":"“Sato, bhikkhave, bhikkhu sampajano kalam agameyya. ","sn36.7:2.2":"Ayam vo amhakam anusasani. ","sn36.7:3.1":"Kathanca, bhikkhave, bhikkhu sato hoti? ","sn36.7:3.2":"Idha, bhikkhave, bhikkhu kaye kayanupassi viharati atapi sampajano satima, vineyya loke abhijjhadomanassam; ","sn36.7:3.3":"vedanasu vedananupassi viharati …pe… ","sn36.7:3.4":"citte cittanupassi viharati …pe… ","sn36.7:3.5":"dhammesu dhammanupassi viharati atapi sampajano satima, vineyya loke abhijjhadomanassam. ","sn36.7:3.6":"Evam kho, bhikkhave, bhikkhu sato hoti. ","sn36.7:4.1":"Kathanca, bhikkhave, bhikkhu sampajano hoti? ","sn36.7:4.2":"Idha, bhikkhave, bhikkhu abhikkante patikkante sampajanakari hoti, alokite vilokite sampajanakari hoti, saminjite pasarite sampajanakari hoti, sanghatipattacivaradharane sampajanakari hoti, asite pite khayite sayite sampajanakari hoti, uccarapassavakamme sampajanakari hoti, gate thite nisinne sutte jagarite bhasite tunhibhave sampajanakari hoti. ","sn36.7:4.3":"Evam kho, bhikkhave, bhikkhu sampajanakari hoti. ","sn36.7:4.4":"Sato, bhikkhave, bhikkhu sampajano kalam agameyya. ","sn36.7:4.5":"Ayam vo amhakam anusasani. ","sn36.7:5.1":"Tassa ce, bhikkhave, bhikkhuno evam satassa sampajanassa appamattassa atapino pahitattassa viharato uppajjati sukha vedana, so evam pajanati: ","sn36.7:5.2":"‘uppanna kho myayam sukha vedana. ","sn36.7:5.3":"Sa ca kho paticca, no appaticca. ","sn36.7:5.4":"Kim paticca? ","sn36.7:5.5":"Imameva kayam paticca. ","sn36.7:5.6":"Ayam kho pana kayo anicco sankhato paticcasamuppanno. ","sn36.7:5.7":"Aniccam kho pana sankhatam paticcasamuppannam kayam paticca uppanna sukha vedana kuto nicca bhavissati’ti. ","sn36.7:5.8":"So kaye ca sukhaya ca vedanaya aniccanupassi viharati, vayanupassi viharati, viraganupassi viharati, nirodhanupassi viharati, patinissagganupassi viharati. ","sn36.7:5.9":"Tassa kaye ca sukhaya ca vedanaya aniccanupassino viharato, vayanupassino viharato, viraganupassino viharato, nirodhanupassino viharato, patinissagganupassino viharato, yo kaye ca sukhaya ca vedanaya raganusayo, so pahiyati. ","sn36.7:6.1":"Tassa ce, bhikkhave, bhikkhuno evam satassa sampajanassa appamattassa atapino pahitattassa viharato uppajjati dukkha vedana. ","sn36.7:6.2":"So evam pajanati: ","sn36.7:6.3":"‘uppanna kho myayam dukkha vedana. ","sn36.7:6.4":"Sa ca kho paticca, no appaticca. ","sn36.7:6.5":"Kim paticca? ","sn36.7:6.6":"Imameva kayam paticca. ","sn36.7:6.7":"Ayam kho pana kayo anicco sankhato paticcasamuppanno. ","sn36.7:6.8":"Aniccam kho pana sankhatam paticcasamuppannam kayam paticca uppanna dukkha vedana kuto nicca bhavissati’ti. ","sn36.7:6.9":"So kaye ca dukkhaya ca vedanaya aniccanupassi viharati, vayanupassi viharati, viraganupassi viharati, nirodhanupassi viharati, patinissagganupassi viharati. ","sn36.7:6.10":"Tassa kaye ca dukkhaya ca vedanaya aniccanupassino viharato …pe… patinissagganupassino viharato, yo kaye ca dukkhaya ca vedanaya patighanusayo, so pahiyati. ","sn36.7:7.1":"Tassa ce, bhikkhave, bhikkhuno evam satassa sampajanassa appamattassa atapino pahitattassa viharato uppajjati adukkhamasukha vedana, so evam pajanati: ","sn36.7:7.2":"‘uppanna kho myayam adukkhamasukha vedana. ","sn36.7:7.3":"Sa ca kho paticca, no appaticca. ","sn36.7:7.4":"Kim paticca? ","sn36.7:7.5":"Imameva kayam paticca. ","sn36.7:7.6":"Ayam kho pana kayo anicco sankhato paticcasamuppanno. ","sn36.7:7.7":"Aniccam kho pana sankhatam paticcasamuppannam kayam paticca uppanna adukkhamasukha vedana kuto nicca bhavissati’ti. ","sn36.7:7.8":"So kaye ca adukkhamasukhaya ca vedanaya aniccanupassi viharati, vayanupassi viharati, viraganupassi viharati, nirodhanupassi viharati, patinissagganupassi viharati. ","sn36.7:7.9":"Tassa kaye ca adukkhamasukhaya ca vedanaya aniccanupassino viharato …pe… patinissagganupassino viharato, yo kaye ca adukkhamasukhaya ca vedanaya avijjanusayo, so pahiyati. ","sn36.7:8.1":"So sukhance vedanam vedayati, sa aniccati pajanati, anajjhositati pajanati, anabhinanditati pajanati; ","sn36.7:8.2":"dukkhance vedanam vedayati …pe… ","sn36.7:8.3":"adukkhamasukhance vedanam vedayati, sa aniccati pajanati, anajjhositati pajanati, anabhinanditati pajanati. ","sn36.7:8.4":"So sukhance vedanam vedayati, visannutto nam vedayati; ","sn36.7:8.5":"dukkhance vedanam vedayati, visannutto nam vedayati; ","sn36.7:8.6":"adukkhamasukhance vedanam vedayati, visannutto nam vedayati. ","sn36.7:8.7":"So kayapariyantikam vedanam vedayamano ‘kayapariyantikam vedanam vedayami’ti pajanati, jivitapariyantikam vedanam vedayamano ‘jivitapariyantikam vedanam vedayami’ti pajanati. ","sn36.7:8.8":"‘Kayassa bheda uddham jivitapariyadana idheva sabbavedayitani anabhinanditani sitibhavissanti’ti pajanati. ","sn36.7:9.1":"Seyyathapi, bhikkhave, telanca paticca vattinca paticca telappadipo jhayeyya, ","sn36.7:9.2":"tasseva telassa ca vattiya ca pariyadana anaharo nibbayeyya; ","sn36.7:9.3":"evameva kho, bhikkhave, bhikkhu kayapariyantikam vedanam vedayamano ‘kayapariyantikam vedanam vedayami’ti pajanati. Jivitapariyantikam vedanam vedayamano ‘jivitapariyantikam vedanam vedayami’ti pajanati. ","sn36.7:9.4":"‘Kayassa bheda uddham jivitapariyadana idheva sabbavedayitani anabhinanditani sitibhavissanti’ti pajanati”ti. ","sn36.7:9.5":"Sattamam. "}