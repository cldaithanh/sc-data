{"an4.196:0.1":"Anguttara Nikaya 4.196 ","an4.196:0.2":"20. Mahavagga ","an4.196:0.3":"Salhasutta ","an4.196:1.1":"Ekam samayam bhagava vesaliyam viharati mahavane kutagarasalayam. ","an4.196:1.2":"Atha kho salho ca licchavi abhayo ca licchavi yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinno kho salho licchavi bhagavantam etadavoca: ","an4.196:2.1":"“Santi, bhante, eke samanabrahmana dvayena oghassa nittharanam pannapenti—","an4.196:2.2":"silavisuddhihetu ca tapojigucchahetu ca. ","an4.196:2.3":"Idha, bhante, bhagava kimaha”ti? ","an4.196:3.1":"“Silavisuddhim kho aham, salha, annataram samannanganti vadami. ","an4.196:3.2":"Ye te, salha, samanabrahmana tapojigucchavada tapojigucchasara tapojigucchaallina viharanti, abhabba te oghassa nittharanaya. ","an4.196:3.3":"Yepi te, salha, samanabrahmana aparisuddhakayasamacara aparisuddhavacisamacara aparisuddhamanosamacara aparisuddhajiva, abhabba te nanadassanaya anuttaraya sambodhaya. ","an4.196:4.1":"Seyyathapi, salha, puriso nadim taritukamo tinham kutharim adaya vanam paviseyya. ","an4.196:4.2":"So tattha passeyya mahatim salalatthim ujum navam akukkuccakajatam. ","an4.196:4.3":"Tamenam mule chindeyya; ","an4.196:4.4":"mule chetva agge chindeyya; ","an4.196:4.5":"agge chetva sakhapalasam suvisodhitam visodheyya; ","an4.196:4.6":"sakhapalasam suvisodhitam visodhetva kutharihi taccheyya; ","an4.196:4.7":"kutharihi tacchetva vasihi taccheyya; ","an4.196:4.8":"vasihi tacchetva lekhaniya likheyya; ","an4.196:4.9":"lekhaniya likhitva pasanagulena dhoveyya; ","an4.196:4.10":"pasanagulena dhovetva nadim patareyya. ","an4.196:5.1":"Tam kim mannasi, salha, ","an4.196:5.2":"bhabbo nu kho so puriso nadim taritun”ti? ","an4.196:5.3":"“No hetam, bhante”. ","an4.196:5.4":"“Tam kissa hetu”? ","an4.196:5.5":"“Asu hi, bhante, salalatthi bahiddha suparikammakata anto avisuddha. ","an4.196:5.6":"Tassetam patikankham—salalatthi samsidissati, puriso anayabyasanam apajjissati”ti. ","an4.196:6.1":"“Evamevam kho, salha, ye te samanabrahmana tapojigucchavada tapojigucchasara tapojigucchaallina viharanti, abhabba te oghassa nittharanaya. ","an4.196:6.2":"Yepi te, salha, samanabrahmana aparisuddhakayasamacara aparisuddhavacisamacara aparisuddhamanosamacara aparisuddhajiva, abhabba te nanadassanaya anuttaraya sambodhaya. ","an4.196:7.1":"Ye ca kho te, salha, samanabrahmana na tapojigucchavada na tapojigucchasara na tapojigucchaallina viharanti, bhabba te oghassa nittharanaya. ","an4.196:7.2":"Yepi te, salha, samanabrahmana parisuddhakayasamacara parisuddhavacisamacara parisuddhamanosamacara parisuddhajiva, bhabba te nanadassanaya anuttaraya sambodhaya. ","an4.196:8.1":"Seyyathapi, salha, puriso nadim taritukamo tinham kutharim adaya vanam paviseyya. ","an4.196:8.2":"So tattha passeyya mahatim salalatthim ujum navam akukkuccakajatam. ","an4.196:8.3":"Tamenam mule chindeyya; ","an4.196:8.4":"mule chinditva agge chindeyya; ","an4.196:8.5":"agge chinditva sakhapalasam suvisodhitam visodheyya; ","an4.196:8.6":"sakhapalasam suvisodhitam visodhetva kutharihi taccheyya; ","an4.196:8.7":"kutharihi tacchetva vasihi taccheyya; ","an4.196:8.8":"vasihi tacchetva nikhadanam adaya anto suvisodhitam visodheyya; ","an4.196:8.9":"anto suvisodhitam visodhetva lekhaniya likheyya; ","an4.196:8.10":"lekhaniya likhitva pasanagulena dhoveyya; ","an4.196:8.11":"pasanagulena dhovetva navam kareyya; ","an4.196:8.12":"navam katva phiyarittam bandheyya; ","an4.196:8.13":"phiyarittam bandhitva nadim patareyya. ","an4.196:9.1":"Tam kim mannasi, salha, ","an4.196:9.2":"bhabbo nu kho so puriso nadim taritun”ti? ","an4.196:9.3":"“Evam, bhante”. ","an4.196:9.4":"“Tam kissa hetu”? ","an4.196:9.5":"“Asu hi, bhante, salalatthi bahiddha suparikammakata, anto suvisuddha navakata phiyarittabaddha. ","an4.196:9.6":"Tassetam patikankham: ","an4.196:9.7":"‘nava na samsidissati, puriso sotthina param gamissati’”ti. ","an4.196:10.1":"“Evamevam kho, salha, ye te samanabrahmana na tapojigucchavada na tapojigucchasara na tapojigucchaallina viharanti, bhabba te oghassa nittharanaya. ","an4.196:10.2":"Yepi te, salha, samanabrahmana parisuddhakayasamacara parisuddhavacisamacara parisuddhamanosamacara parisuddhajiva, bhabba te nanadassanaya anuttaraya sambodhaya. ","an4.196:10.3":"Seyyathapi, salha, yodhajivo bahuni cepi kandacitrakani janati; ","an4.196:10.4":"atha kho so tihi thanehi rajaraho hoti rajabhoggo, ranno anganteva sankham gacchati. ","an4.196:10.5":"Katamehi tihi? ","an4.196:10.6":"Durepati ca, akkhanavedhi ca, mahato ca kayassa padaleta. ","an4.196:11.1":"Seyyathapi, salha, yodhajivo durepati; ","an4.196:11.2":"evamevam kho, salha, ariyasavako sammasamadhi hoti. ","an4.196:11.3":"Sammasamadhi, salha, ariyasavako yam kinci rupam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va sabbam rupam ‘netam mama, nesohamasmi, na meso atta’ti evametam yathabhutam sammappannaya passati. ","an4.196:11.4":"Ya kaci vedana … ","an4.196:11.5":"ya kaci sanna … ","an4.196:11.6":"ye keci sankhara … ","an4.196:11.7":"yam kinci vinnanam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, sabbam vinnanam ‘netam mama, nesohamasmi, na meso atta’ti evametam yathabhutam sammappannaya passati. ","an4.196:12.1":"Seyyathapi, salha, yodhajivo akkhanavedhi; ","an4.196:12.2":"evamevam kho, salha, ariyasavako sammaditthi hoti. ","an4.196:12.3":"Sammaditthi, salha, ariyasavako ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an4.196:13.1":"Seyyathapi, salha, yodhajivo mahato kayassa padaleta; ","an4.196:13.2":"evamevam kho, salha, ariyasavako sammavimutti hoti. ","an4.196:13.3":"Sammavimutti, salha, ariyasavako mahantam avijjakkhandham padaleti”ti. ","an4.196:13.4":"Chattham. "}