{"sn21.1:0.1":"Samyutta Nikaya 21.1 ","sn21.1:0.2":"1. Bhikkhuvagga ","sn21.1:0.3":"Kolitasutta ","sn21.1:1.1":"Evam me sutam—","sn21.1:1.2":"ekam samayam bhagava savatthiyam viharati jetavane anathapindikassa arame. ","sn21.1:1.3":"Tatra kho ayasma mahamoggallano bhikkhu amantesi: ","sn21.1:1.4":"“avuso bhikkhave”ti. ","sn21.1:1.5":"“Avuso”ti kho te bhikkhu ayasmato mahamoggallanassa paccassosum. ","sn21.1:2.1":"Ayasma mahamoggallano etadavoca: ","sn21.1:2.2":"“idha mayham, avuso, rahogatassa patisallinassa evam cetaso parivitakko udapadi: ","sn21.1:2.3":"‘ariyo tunhibhavo, ariyo tunhibhavoti vuccati. ","sn21.1:2.4":"Katamo nu kho ariyo tunhibhavo’ti? ","sn21.1:2.5":"Tassa mayham avuso, etadahosi: ","sn21.1:2.6":"‘idha bhikkhu vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam upasampajja viharati. ","sn21.1:2.7":"Ayam vuccati ariyo tunhibhavo’ti. ","sn21.1:2.8":"So khvaham, avuso, vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam upasampajja viharim. ","sn21.1:2.9":"Tassa mayham, avuso, imina viharena viharato vitakkasahagata sannamanasikara samudacaranti. ","sn21.1:3.1":"Atha kho mam, avuso, bhagava iddhiya upasankamitva etadavoca: ","sn21.1:3.2":"‘moggallana moggallana, ma, brahmana, ariyam tunhibhavam pamado, ariye tunhibhave cittam santhapehi, ariye tunhibhave cittam ekodibhavam karohi, ariye tunhibhave cittam samadaha’ti. ","sn21.1:3.3":"So khvaham, avuso, aparena samayena vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam upasampajja viharami. ","sn21.1:3.4":"Yanhi tam, avuso, samma vadamano vadeyya: ","sn21.1:3.5":"‘satthara anuggahito savako mahabhinnatam patto’ti, mamam tam samma vadamano vadeyya: ","sn21.1:3.6":"‘satthara anuggahito savako mahabhinnatam patto’”ti. ","sn21.1:3.7":"Pathamam. "}