{"dn30:0.1":"Digha Nikaya 30 ","dn30:0.2":"Lakkhanasutta ","dn30:1.1.1":"Evam me sutam—","dn30:1.1.2":"ekam samayam bhagava savatthiyam viharati jetavane anathapindikassa arame. ","dn30:1.1.3":"Tatra kho bhagava bhikkhu amantesi: ","dn30:1.1.4":"“bhikkhavo”ti. ","dn30:1.1.5":"“Bhaddante”ti te bhikkhu bhagavato paccassosum. ","dn30:1.1.6":"Bhagava etadavoca: ","dn30:1.1.7":"“Dvattimsimani, bhikkhave, mahapurisassa mahapurisalakkhanani, yehi samannagatassa mahapurisassa dveva gatiyo bhavanti ananna. ","dn30:1.1.8":"Sace agaram ajjhavasati, raja hoti cakkavatti dhammiko dhammaraja caturanto vijitavi janapadatthavariyappatto sattaratanasamannagato. ","dn30:1.1.9":"Tassimani satta ratanani bhavanti; ","dn30:1.1.10":"Seyyathidam—cakkaratanam hatthiratanam assaratanam maniratanam itthiratanam gahapatiratanam parinayakaratanameva sattamam. ","dn30:1.1.11":"Parosahassam kho panassa putta bhavanti sura virangarupa parasenappamaddana. ","dn30:1.1.12":"So imam pathavim sagarapariyantam adandena asatthena dhammena abhivijiya ajjhavasati. ","dn30:1.1.13":"Sace kho pana agarasma anagariyam pabbajati, araham hoti sammasambuddho loke vivattacchado. ","dn30:1.2.1":"Katamani ca tani, bhikkhave, dvattimsa mahapurisassa mahapurisalakkhanani, yehi samannagatassa mahapurisassa dveva gatiyo bhavanti ananna? ","dn30:1.2.2":"Sace agaram ajjhavasati, raja hoti cakkavatti …pe… ","dn30:1.2.3":"sace kho pana agarasma anagariyam pabbajati, araham hoti sammasambuddho loke vivattacchado. ","dn30:1.2.4":"Idha, bhikkhave, mahapuriso suppatitthitapado hoti. Yampi, bhikkhave, mahapuriso suppatitthitapado hoti, idampi, bhikkhave, mahapurisassa mahapurisalakkhanam bhavati. ","dn30:1.2.5":"Puna caparam, bhikkhave, mahapurisassa hetthapadatalesu cakkani jatani honti sahassarani sanemikani sanabhikani sabbakaraparipurani. Yampi, bhikkhave, mahapurisassa hetthapadatalesu cakkani jatani honti sahassarani sanemikani sanabhikani sabbakaraparipurani, idampi, bhikkhave, mahapurisassa mahapurisalakkhanam bhavati. ","dn30:1.2.6":"Puna caparam, bhikkhave, mahapuriso ayatapanhi hoti …pe… ","dn30:1.2.7":"dighanguli hoti … ","dn30:1.2.8":"mudutalunahatthapado hoti … ","dn30:1.2.9":"jalahatthapado hoti … ","dn30:1.2.10":"ussankhapado hoti … ","dn30:1.2.11":"enijangho hoti … ","dn30:1.2.12":"thitakova anonamanto ubhohi panitalehi jannukani parimasati parimajjati … ","dn30:1.2.13":"kosohitavatthaguyho hoti … ","dn30:1.2.14":"suvannavanno hoti kancanasannibhattaco … ","dn30:1.2.15":"sukhumacchavi hoti, sukhumatta chaviya rajojallam kaye na upalimpati … ","dn30:1.2.16":"ekekalomo hoti, ekekani lomani lomakupesu jatani … ","dn30:1.2.17":"uddhaggalomo hoti, uddhaggani lomani jatani nilani anjanavannani kundalavattani dakkhinavattakajatani … ","dn30:1.2.18":"brahmujugatto hoti … ","dn30:1.2.19":"sattussado hoti … ","dn30:1.2.20":"sihapubbaddhakayo hoti … ","dn30:1.2.21":"citantaramso hoti … ","dn30:1.2.22":"nigrodhaparimandalo hoti, yavatakvassa kayo tavatakvassa byamo yavatakvassa byamo tavatakvassa kayo … ","dn30:1.2.23":"samavattakkhandho hoti … ","dn30:1.2.24":"rasaggasaggi hoti … ","dn30:1.2.25":"sihahanu hoti … ","dn30:1.2.26":"cattalisadanto hoti … ","dn30:1.2.27":"samadanto hoti … ","dn30:1.2.28":"aviraladanto hoti … ","dn30:1.2.29":"susukkadatho hoti … ","dn30:1.2.30":"pahutajivho hoti … ","dn30:1.2.31":"brahmassaro hoti karavikabhani … ","dn30:1.2.32":"abhinilanetto hoti … ","dn30:1.2.33":"gopakhumo hoti … ","dn30:1.2.34":"unna bhamukantare jata hoti, odata mudutulasannibha. Yampi, bhikkhave, mahapurisassa unna bhamukantare jata hoti, odata mudutulasannibha, idampi, bhikkhave, mahapurisassa mahapurisalakkhanam bhavati. ","dn30:1.2.35":"Puna caparam, bhikkhave, mahapuriso unhisasiso hoti. Yampi, bhikkhave, mahapuriso unhisasiso hoti, idampi, bhikkhave, mahapurisassa mahapurisalakkhanam bhavati. ","dn30:1.3.1":"Imani kho tani, bhikkhave, dvattimsa mahapurisassa mahapurisalakkhanani, yehi samannagatassa mahapurisassa dveva gatiyo bhavanti ananna. ","dn30:1.3.2":"Sace agaram ajjhavasati, raja hoti cakkavatti …pe… ","dn30:1.3.3":"sace kho pana agarasma anagariyam pabbajati, araham hoti sammasambuddho loke vivattacchado. ","dn30:1.3.4":"Imani kho, bhikkhave, dvattimsa mahapurisassa mahapurisalakkhanani bahirakapi isayo dharenti, no ca kho te jananti: ","dn30:1.3.5":"‘imassa kammassa katatta idam lakkhanam patilabhati’ti. ","dn30:1.4.0":"1. Suppatitthitapadatalakkhanam ","dn30:1.4.1":"Yampi, bhikkhave, tathagato purimam jatim purimam bhavam purimam niketam pubbe manussabhuto samano dalhasamadano ahosi kusalesu dhammesu, avatthitasamadano kayasucarite vacisucarite manosucarite danasamvibhage silasamadane uposathupavase matteyyataya petteyyataya samannataya brahmannataya kule jetthapacayitaya annatarannataresu ca adhikusalesu dhammesu. ","dn30:1.4.2":"So tassa kammassa katatta upacitatta ussannatta vipulatta kayassa bheda param marana sugatim saggam lokam upapajjati. ","dn30:1.4.3":"So tattha anne deve dasahi thanehi adhigganhati dibbena ayuna dibbena vannena dibbena sukhena dibbena yasena dibbena adhipateyyena dibbehi rupehi dibbehi saddehi dibbehi gandhehi dibbehi rasehi dibbehi photthabbehi. ","dn30:1.4.4":"So tato cuto itthattam agato samano imam mahapurisalakkhanam patilabhati. ","dn30:1.4.5":"Suppatitthitapado hoti. ","dn30:1.4.6":"Samam padam bhumiyam nikkhipati, samam uddharati, samam sabbavantehi padatalehi bhumim phusati. ","dn30:1.5.1":"So tena lakkhanena samannagato sace agaram ajjhavasati, raja hoti cakkavatti dhammiko dhammaraja caturanto vijitavi janapadatthavariyappatto sattaratanasamannagato. ","dn30:1.5.2":"Tassimani satta ratanani bhavanti; ","dn30:1.5.3":"Seyyathidam—cakkaratanam hatthiratanam assaratanam maniratanam itthiratanam gahapatiratanam parinayakaratanameva sattamam. ","dn30:1.5.4":"Parosahassam kho panassa putta bhavanti sura virangarupa parasenappamaddana. ","dn30:1.5.5":"So imam pathavim sagarapariyantam akhilamanimittamakantakam iddham phitam khemam sivam nirabbudam adandena asatthena dhammena abhivijiya ajjhavasati. ","dn30:1.5.6":"Raja samano kim labhati? ","dn30:1.5.7":"Akkhambhiyo hoti kenaci manussabhutena paccatthikena paccamittena. ","dn30:1.5.8":"Raja samano idam labhati. ","dn30:1.5.9":"Sace kho pana agarasma anagariyam pabbajati, araham hoti sammasambuddho loke vivattacchado. ","dn30:1.5.10":"Buddho samano kim labhati? ","dn30:1.5.11":"Akkhambhiyo hoti abbhantarehi va bahirehi va paccatthikehi paccamittehi ragena va dosena va mohena va samanena va brahmanena va devena va marena va brahmuna va kenaci va lokasmim. ","dn30:1.5.12":"Buddho samano idam labhati”. ","dn30:1.5.13":"Etamattham bhagava avoca. ","dn30:1.6.1":"Tatthetam vuccati: ","dn30:1.6.2":"“Sacce ca dhamme ca dame ca samyame, ","dn30:1.6.3":"Soceyyasilalayuposathesu ca; ","dn30:1.6.4":"Dane ahimsaya asahase rato, ","dn30:1.6.5":"Dalham samadaya samattamacari. ","dn30:1.6.6":"So tena kammena divam samakkami, ","dn30:1.6.7":"Sukhanca khiddaratiyo ca anvabhi; ","dn30:1.6.8":"Tato cavitva punaragato idha, ","dn30:1.6.9":"Samehi padehi phusi vasundharam. ","dn30:1.6.10":"Byakamsu veyyanjanika samagata, ","dn30:1.6.11":"Samappatitthassa na hoti khambhana; ","dn30:1.6.12":"Gihissa va pabbajitassa va puna, ","dn30:1.6.13":"Tam lakkhanam bhavati tadatthajotakam. ","dn30:1.6.14":"Akkhambhiyo hoti agaramavasam, ","dn30:1.6.15":"Parabhibhu sattubhi nappamaddano; ","dn30:1.6.16":"Manussabhutenidha hoti kenaci, ","dn30:1.6.17":"Akkhambhiyo tassa phalena kammuno. ","dn30:1.6.18":"Sace ca pabbajjamupeti tadiso, ","dn30:1.6.19":"Nekkhammachandabhirato vicakkhano; ","dn30:1.6.20":"Aggo na so gacchati jatu khambhanam, ","dn30:1.6.21":"Naruttamo esa hi tassa dhammata”ti. ","dn30:1.7.0":"2. Padatalacakkalakkhanam ","dn30:1.7.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.7.2":"bahujanassa sukhavaho ahosi, ubbegauttasabhayam apanudita, dhammikanca rakkhavaranaguttim samvidhata, saparivaranca danam adasi. ","dn30:1.7.3":"So tassa kammassa katatta upacitatta ussannatta vipulatta kayassa bheda param marana sugatim saggam lokam upapajjati …pe… ","dn30:1.7.4":"so tato cuto itthattam agato samano imam mahapurisalakkhanam patilabhati. ","dn30:1.7.5":"Hetthapadatalesu cakkani jatani honti sahassarani sanemikani sanabhikani sabbakaraparipurani suvibhattantarani. ","dn30:1.8.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:1.8.2":"raja samano kim labhati? ","dn30:1.8.3":"Mahaparivaro hoti; ","dn30:1.8.4":"mahassa honti parivara brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:1.8.5":"Raja samano idam labhati. ","dn30:1.8.6":"Sace kho pana agarasma anagariyam pabbajati, araham hoti sammasambuddho loke vivattacchado. ","dn30:1.8.7":"Buddho samano kim labhati? ","dn30:1.8.8":"Mahaparivaro hoti; ","dn30:1.8.9":"mahassa honti parivara bhikkhu bhikkhuniyo upasaka upasikayo deva manussa asura naga gandhabba. ","dn30:1.8.10":"Buddho samano idam labhati”. ","dn30:1.8.11":"Etamattham bhagava avoca. ","dn30:1.9.1":"Tatthetam vuccati: ","dn30:1.9.2":"“Pure purattha purimasu jatisu, ","dn30:1.9.3":"Manussabhuto bahunam sukhavaho; ","dn30:1.9.4":"Ubbhegauttasabhayapanudano, ","dn30:1.9.5":"Guttisu rakkhavaranesu ussuko. ","dn30:1.9.6":"So tena kammena divam samakkami, ","dn30:1.9.7":"Sukhanca khiddaratiyo ca anvabhi; ","dn30:1.9.8":"Tato cavitva punaragato idha, ","dn30:1.9.9":"Cakkani padesu duvesu vindati. ","dn30:1.9.10":"Samantanemini sahassarani ca, ","dn30:1.9.11":"Byakamsu veyyanjanika samagata; ","dn30:1.9.12":"Disva kumaram satapunnalakkhanam, ","dn30:1.9.13":"Parivarava hessati sattumaddano. ","dn30:1.9.14":"Tatha hi cakkani samantanemini, ","dn30:1.9.15":"Sace na pabbajjamupeti tadiso; ","dn30:1.9.16":"Vatteti cakkam pathavim pasasati, ","dn30:1.9.17":"Tassanuyantadha bhavanti khattiya. ","dn30:1.9.18":"Mahayasam samparivarayanti nam, ","dn30:1.9.19":"Sace ca pabbajjamupeti tadiso; ","dn30:1.9.20":"Nekkhammachandabhirato vicakkhano, ","dn30:1.9.21":"Deva manussasurasakkarakkhasa. ","dn30:1.9.22":"Gandhabbanaga vihaga catuppada, ","dn30:1.9.23":"Anuttaram devamanussapujitam; ","dn30:1.9.24":"Mahayasam samparivarayanti nan”ti. ","dn30:1.10.0":"3–5. Ayatapanhitaditilakkhanam ","dn30:1.10.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.10.2":"panatipatam pahaya panatipata pativirato ahosi nihitadando nihitasattho lajji dayapanno, sabbapanabhutahitanukampi vihasi. ","dn30:1.10.3":"So tassa kammassa katatta upacitatta ussannatta vipulatta …pe… ","dn30:1.10.4":"so tato cuto itthattam agato samano imani tini mahapurisalakkhanani patilabhati. ","dn30:1.10.5":"Ayatapanhi ca hoti, dighanguli ca brahmujugatto ca. ","dn30:1.11.1":"So tehi lakkhanehi samannagato sace agaram ajjhavasati, raja hoti cakkavatti …pe… ","dn30:1.11.2":"raja samano kim labhati? ","dn30:1.11.3":"Dighayuko hoti ciratthitiko, dighamayum paleti, na sakka hoti antara jivita voropetum kenaci manussabhutena paccatthikena paccamittena. ","dn30:1.11.4":"Raja samano idam labhati …pe… ","dn30:1.11.5":"buddho samano kim labhati? ","dn30:1.11.6":"Dighayuko hoti ciratthitiko, dighamayum paleti, na sakka hoti antara jivita voropetum paccatthikehi paccamittehi samanena va brahmanena va devena va marena va brahmuna va kenaci va lokasmim. ","dn30:1.11.7":"Buddho samano idam labhati”. ","dn30:1.11.8":"Etamattham bhagava avoca. ","dn30:1.12.1":"Tatthetam vuccati: ","dn30:1.12.2":"“Maranavadhabhayattano viditva, ","dn30:1.12.3":"Pativirato param maranayahosi; ","dn30:1.12.4":"Tena sucaritena saggamagama, ","dn30:1.12.5":"Sukataphalavipakamanubhosi. ","dn30:1.12.6":"Caviya punaridhagato samano, ","dn30:1.12.7":"Patilabhati idha tini lakkhanani; ","dn30:1.12.8":"Bhavati vipuladighapasanhiko, ","dn30:1.12.9":"Brahmava suju subho sujatagatto. ","dn30:1.12.10":"Subhujo susu susanthito sujato, ","dn30:1.12.11":"Mudutalunanguliyassa honti; ","dn30:1.12.12":"Digha tibhi purisavaraggalakkhanehi, ","dn30:1.12.13":"Cirayapanaya kumaramadisanti. ","dn30:1.12.14":"Bhavati yadi gihi ciram yapeti, ","dn30:1.12.15":"Cirataram pabbajati yadi tato hi; ","dn30:1.12.16":"Yapayati ca vasiddhibhavanaya, ","dn30:1.12.17":"Iti dighayukataya tam nimittan”ti. ","dn30:1.13.0":"6. Sattussadatalakkhanam ","dn30:1.13.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.13.2":"data ahosi panitanam rasitanam khadaniyanam bhojaniyanam sayaniyanam lehaniyanam pananam. ","dn30:1.13.3":"So tassa kammassa katatta …pe… ","dn30:1.13.4":"so tato cuto itthattam agato samano imam mahapurisalakkhanam patilabhati, sattussado hoti, sattassa ussada honti; ","dn30:1.13.5":"ubhosu hatthesu ussada honti, ubhosu padesu ussada honti, ubhosu amsakutesu ussada honti, khandhe ussado hoti. ","dn30:1.14.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:1.14.2":"raja samano kim labhati? ","dn30:1.14.3":"Labhi hoti panitanam rasitanam khadaniyanam bhojaniyanam sayaniyanam lehaniyanam pananam. ","dn30:1.14.4":"Raja samano idam labhati …pe… ","dn30:1.14.5":"buddho samano kim labhati? ","dn30:1.14.6":"Labhi hoti panitanam rasitanam khadaniyanam bhojaniyanam sayaniyanam lehaniyanam pananam. ","dn30:1.14.7":"Buddho samano idam labhati”. ","dn30:1.14.8":"Etamattham bhagava avoca. ","dn30:1.15.1":"Tatthetam vuccati: ","dn30:1.15.2":"“Khajjabhojjamatha leyya sayiyam, ","dn30:1.15.3":"Uttamaggarasadayako ahu; ","dn30:1.15.4":"Tena so sucaritena kammuna, ","dn30:1.15.5":"Nandane ciramabhippamodati. ","dn30:1.15.6":"Satta cussade idhadhigacchati, ","dn30:1.15.7":"Hatthapadamudutanca vindati; ","dn30:1.15.8":"Ahu byanjananimittakovida, ","dn30:1.15.9":"Khajjabhojjarasalabhitaya nam. ","dn30:1.15.10":"Yam gihissapi tadatthajotakam, ","dn30:1.15.11":"Pabbajjampi ca tadadhigacchati; ","dn30:1.15.12":"Khajjabhojjarasalabhiruttamam, ","dn30:1.15.13":"Ahu sabbagihibandhanacchidan”ti. ","dn30:1.16.0":"7–8. Karacaranamudujalatalakkhanani ","dn30:1.16.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.16.2":"catuhi sangahavatthuhi janam sangahako ahosi—","dn30:1.16.3":"danena peyyavajjena atthacariyaya samanattataya. ","dn30:1.16.4":"So tassa kammassa katatta …pe… ","dn30:1.16.5":"so tato cuto itthattam agato samano imani dve mahapurisalakkhanani patilabhati. ","dn30:1.16.6":"Mudutalunahatthapado ca hoti jalahatthapado ca. ","dn30:1.17.1":"So tehi lakkhanehi samannagato sace agaram ajjhavasati, raja hoti cakkavatti …pe… ","dn30:1.17.2":"raja samano kim labhati? ","dn30:1.17.3":"Susangahitaparijano hoti, susangahitassa honti brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:1.17.4":"Raja samano idam labhati … ","dn30:1.17.5":"buddho samano kim labhati? ","dn30:1.17.6":"Susangahitaparijano hoti, susangahitassa honti bhikkhu bhikkhuniyo upasaka upasikayo deva manussa asura naga gandhabba. ","dn30:1.17.7":"Buddho samano idam labhati”. ","dn30:1.17.8":"Etamattham bhagava avoca. ","dn30:1.18.1":"Tatthetam vuccati: ","dn30:1.18.2":"“Danampi catthacariyatanca, ","dn30:1.18.3":"Piyavaditanca samanattatanca; ","dn30:1.18.4":"Kariyacariyasusangaham bahunam, ","dn30:1.18.5":"Anavamatena gunena yati saggam. ","dn30:1.18.6":"Caviya punaridhagato samano, ","dn30:1.18.7":"Karacaranamudutanca jalino ca; ","dn30:1.18.8":"Atirucirasuvaggudassaneyyam, ","dn30:1.18.9":"Patilabhati daharo susu kumaro. ","dn30:1.18.10":"Bhavati parijanassavo vidheyyo, ","dn30:1.18.11":"Mahimam avasito susangahito; ","dn30:1.18.12":"Piyavadu hitasukhatam jigisamano, ","dn30:1.18.13":"Abhirucitani gunani acarati. ","dn30:1.18.14":"Yadi ca jahati sabbakamabhogam, ","dn30:1.18.15":"Kathayati dhammakatham jino janassa; ","dn30:1.18.16":"Vacanapatikarassabhippasanna, ","dn30:1.18.17":"Sutvana dhammanudhammamacaranti”ti. ","dn30:1.19.0":"9–10. Ussankhapada-uddhaggalomatalakkhanani ","dn30:1.19.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.19.2":"atthupasamhitam dhammupasamhitam vacam bhasita ahosi, bahujanam nidamsesi, paninam hitasukhavaho dhammayagi. ","dn30:1.19.3":"So tassa kammassa katatta …pe… ","dn30:1.19.4":"so tato cuto itthattam agato samano imani dve mahapurisalakkhanani patilabhati. ","dn30:1.19.5":"Ussankhapado ca hoti, uddhaggalomo ca. ","dn30:1.20.1":"So tehi lakkhanehi samannagato, sace agaram ajjhavasati, raja hoti cakkavatti …pe… ","dn30:1.20.2":"raja samano kim labhati? ","dn30:1.20.3":"Aggo ca hoti settho ca pamokkho ca uttamo ca pavaro ca kamabhoginam. ","dn30:1.20.4":"Raja samano idam labhati …pe… ","dn30:1.20.5":"buddho samano kim labhati? ","dn30:1.20.6":"Aggo ca hoti settho ca pamokkho ca uttamo ca pavaro ca sabbasattanam. ","dn30:1.20.7":"Buddho samano idam labhati”. ","dn30:1.20.8":"Etamattham bhagava avoca. ","dn30:1.21.1":"Tatthetam vuccati: ","dn30:1.21.2":"“Atthadhammasahitam pure giram, ","dn30:1.21.3":"Erayam bahujanam nidamsayi; ","dn30:1.21.4":"Paninam hitasukhavaho ahu, ","dn30:1.21.5":"Dhammayagamayaji amacchari. ","dn30:1.21.6":"Tena so sucaritena kammuna, ","dn30:1.21.7":"Suggatim vajati tattha modati; ","dn30:1.21.8":"Lakkhanani ca duve idhagato, ","dn30:1.21.9":"Uttamappamukhataya vindati. ","dn30:1.21.10":"Ubbhamuppatitalomava saso, ","dn30:1.21.11":"Padaganthirahu sadhusanthita; ","dn30:1.21.12":"Mamsalohitacita tacotthata, ","dn30:1.21.13":"Uparicaranasobhana ahu. ","dn30:1.21.14":"Gehamavasati ce tathavidho, ","dn30:1.21.15":"Aggatam vajati kamabhoginam; ","dn30:1.21.16":"Tena uttaritaro na vijjati, ","dn30:1.21.17":"Jambudipamabhibhuyya iriyati. ","dn30:1.21.18":"Pabbajampi ca anomanikkamo, ","dn30:1.21.19":"Aggatam vajati sabbapaninam; ","dn30:1.21.20":"Tena uttaritaro na vijjati, ","dn30:1.21.21":"Sabbalokamabhibhuyya viharati”ti. ","dn30:1.22.0":"11. Enijanghalakkhanam ","dn30:1.22.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.22.2":"sakkaccam vaceta ahosi sippam va vijjam va caranam va kammam va: ","dn30:1.22.3":"‘kintime khippam vijaneyyum, khippam patipajjeyyum, na ciram kilisseyyun’”ti. ","dn30:1.22.4":"So tassa kammassa katatta …pe… ","dn30:1.22.5":"so tato cuto itthattam agato samano imam mahapurisalakkhanam patilabhati. ","dn30:1.22.6":"Enijangho hoti. ","dn30:1.23.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:1.23.2":"raja samano kim labhati? ","dn30:1.23.3":"Yani tani rajarahani rajangani rajupabhogani rajanucchavikani tani khippam patilabhati. ","dn30:1.23.4":"Raja samano idam labhati …pe… ","dn30:1.23.5":"buddho samano kim labhati? ","dn30:1.23.6":"Yani tani samanarahani samanangani samanupabhogani samananucchavikani, tani khippam patilabhati. ","dn30:1.23.7":"Buddho samano idam labhati”. ","dn30:1.23.8":"Etamattham bhagava avoca. ","dn30:1.24.1":"Tatthetam vuccati: ","dn30:1.24.2":"“Sippesu vijjacaranesu kammesu, ","dn30:1.24.3":"Katham vijaneyyum lahunti icchati; ","dn30:1.24.4":"Yadupaghataya na hoti kassaci, ","dn30:1.24.5":"Vaceti khippam na ciram kilissati. ","dn30:1.24.6":"Tam kammam katva kusalam sukhudrayam, ","dn30:1.24.7":"Jangha manunna labhate susanthita; ","dn30:1.24.8":"Vatta sujata anupubbamuggata, ","dn30:1.24.9":"Uddhaggaloma sukhumattacotthata. ","dn30:1.24.10":"Eneyyajanghoti tamahu puggalam, ","dn30:1.24.11":"Sampattiya khippamidhahu lakkhanam; ","dn30:1.24.12":"Gehanulomani yadabhikankhati, ","dn30:1.24.13":"Apabbajam khippamidhadhigacchati. ","dn30:1.24.14":"Sace ca pabbajjamupeti tadiso, ","dn30:1.24.15":"Nekkhammachandabhirato vicakkhano; ","dn30:1.24.16":"Anucchavikassa yadanulomikam, ","dn30:1.24.17":"Tam vindati khippamanomavikkamo”ti. ","dn30:1.25.0":"12. Sukhumacchavilakkhanam ","dn30:1.25.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.25.2":"samanam va brahmanam va upasankamitva paripucchita ahosi: ","dn30:1.25.3":"‘kim, bhante, kusalam, kim akusalam, kim savajjam, kim anavajjam, kim sevitabbam, kim na sevitabbam, kim me kariyamanam digharattam ahitaya dukkhaya assa, kim va pana me kariyamanam digharattam hitaya sukhaya assa’ti. ","dn30:1.25.4":"So tassa kammassa katatta …pe… ","dn30:1.25.5":"so tato cuto itthattam agato samano imam mahapurisalakkhanam patilabhati. ","dn30:1.25.6":"Sukhumacchavi hoti, sukhumatta chaviya rajojallam kaye na upalimpati. ","dn30:1.26.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:1.26.2":"raja samano kim labhati? ","dn30:1.26.3":"Mahapanno hoti, nassa hoti koci pannaya sadiso va settho va kamabhoginam. ","dn30:1.26.4":"Raja samano idam labhati …pe… ","dn30:1.26.5":"buddho samano kim labhati? ","dn30:1.26.6":"Mahapanno hoti puthupanno hasapanno javanapanno tikkhapanno nibbedhikapanno, nassa hoti koci pannaya sadiso va settho va sabbasattanam. ","dn30:1.26.7":"Buddho samano idam labhati”. ","dn30:1.26.8":"Etamattham bhagava avoca. ","dn30:1.27.1":"Tatthetam vuccati: ","dn30:1.27.2":"“Pure purattha purimasu jatisu, ","dn30:1.27.3":"Annatukamo paripucchita ahu; ","dn30:1.27.4":"Sussusita pabbajitam upasita, ","dn30:1.27.5":"Atthantaro atthakatham nisamayi. ","dn30:1.27.6":"Pannapatilabhagatena kammuna, ","dn30:1.27.7":"Manussabhuto sukhumacchavi ahu; ","dn30:1.27.8":"Byakamsu uppadanimittakovida, ","dn30:1.27.9":"Sukhumani atthani avecca dakkhiti. ","dn30:1.27.10":"Sace na pabbajjamupeti tadiso, ","dn30:1.27.11":"Vatteti cakkam pathavim pasasati; ","dn30:1.27.12":"Atthanusitthisu pariggahesu ca, ","dn30:1.27.13":"Na tena seyyo sadiso ca vijjati. ","dn30:1.27.14":"Sace ca pabbajjamupeti tadiso, ","dn30:1.27.15":"Nekkhammachandabhirato vicakkhano; ","dn30:1.27.16":"Pannavisittham labhate anuttaram, ","dn30:1.27.17":"Pappoti bodhim varabhurimedhaso”ti. ","dn30:1.28.0":"13. Suvannavannalakkhanam ","dn30:1.28.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.28.2":"akkodhano ahosi anupayasabahulo, ","dn30:1.28.3":"bahumpi vutto samano nabhisajji na kuppi na byapajji na patitthiyi, na kopanca dosanca appaccayanca patvakasi. ","dn30:1.28.4":"Data ca ahosi sukhumanam mudukanam attharananam pavurananam khomasukhumanam kappasikasukhumanam koseyyasukhumanam kambalasukhumanam. ","dn30:1.28.5":"So tassa kammassa katatta upacitatta …pe… ","dn30:1.28.6":"so tato cuto itthattam agato samano imam mahapurisalakkhanam patilabhati. ","dn30:1.28.7":"Suvannavanno hoti kancanasannibhattaco. ","dn30:1.29.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:1.29.2":"raja samano kim labhati? ","dn30:1.29.3":"Labhi hoti sukhumanam mudukanam attharananam pavurananam khomasukhumanam kappasikasukhumanam koseyyasukhumanam kambalasukhumanam. ","dn30:1.29.4":"Raja samano idam labhati …pe… ","dn30:1.29.5":"buddho samano kim labhati? ","dn30:1.29.6":"Labhi hoti sukhumanam mudukanam attharananam pavurananam khomasukhumanam kappasikasukhumanam koseyyasukhumanam kambalasukhumanam. ","dn30:1.29.7":"Buddho samano idam labhati”. ","dn30:1.29.8":"Etamattham bhagava avoca. ","dn30:1.30.1":"Tatthetam vuccati: ","dn30:1.30.2":"“Akkodhanca adhitthahi adasi, ","dn30:1.30.3":"Dananca vatthani sukhumani succhavini; ","dn30:1.30.4":"Purimatarabhave thito abhivissaji, ","dn30:1.30.5":"Mahimiva suro abhivassam. ","dn30:1.30.6":"Tam katvana ito cuto dibbam, ","dn30:1.30.7":"Upapajji sukataphalavipakamanubhutva; ","dn30:1.30.8":"Kanakatanusannibho idhabhibhavati, ","dn30:1.30.9":"Suravarataroriva indo. ","dn30:1.30.10":"Gehancavasati naro apabbajja, ","dn30:1.30.11":"Miccham mahatimahim anusasati; ","dn30:1.30.12":"Pasayha sahidha sattaratanam, ","dn30:1.30.13":"Patilabhati vimalasukhumacchavim sucinca. ","dn30:1.30.14":"Labhi acchadanavatthamokkhapavurananam, ","dn30:1.30.15":"Bhavati yadi anagariyatam upeti; ","dn30:1.30.16":"Sahito purimakataphalam anubhavati, ","dn30:1.30.17":"Na bhavati katassa panaso”ti. ","dn30:1.31.0":"14. Kosohitavatthaguyhalakkhanam ","dn30:1.31.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:1.31.2":"cirappanatthe sucirappavasino natimitte suhajje sakhino samaneta ahosi. ","dn30:1.31.3":"Matarampi puttena samaneta ahosi, puttampi matara samaneta ahosi, pitarampi puttena samaneta ahosi, puttampi pitara samaneta ahosi, bhatarampi bhatara samaneta ahosi, bhatarampi bhaginiya samaneta ahosi, bhaginimpi bhatara samaneta ahosi, bhaginimpi bhaginiya samaneta ahosi, samangikatva ca abbhanumodita ahosi. ","dn30:1.31.4":"So tassa kammassa katatta …pe… ","dn30:1.31.5":"so tato cuto itthattam agato samano imam mahapurisalakkhanam patilabhati—","dn30:1.31.6":"kosohitavatthaguyho hoti. ","dn30:1.32.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:1.32.2":"raja samano kim labhati? ","dn30:1.32.3":"Pahutaputto hoti, parosahassam kho panassa putta bhavanti sura virangarupa parasenappamaddana. ","dn30:1.32.4":"Raja samano idam labhati …pe… ","dn30:1.32.5":"buddho samano kim labhati? ","dn30:1.32.6":"Pahutaputto hoti, anekasahassam kho panassa putta bhavanti sura virangarupa parasenappamaddana. ","dn30:1.32.7":"Buddho samano idam labhati”. ","dn30:1.32.8":"Etamattham bhagava avoca. ","dn30:1.33.1":"Tatthetam vuccati: ","dn30:1.33.2":"“Pure purattha purimasu jatisu, ","dn30:1.33.3":"Cirappanatthe sucirappavasino; ","dn30:1.33.4":"Nati suhajje sakhino samanayi, ","dn30:1.33.5":"Samangikatva anumodita ahu. ","dn30:1.33.6":"So tena kammena divam samakkami, ","dn30:1.33.7":"Sukhanca khiddaratiyo ca anvabhi; ","dn30:1.33.8":"Tato cavitva punaragato idha, ","dn30:1.33.9":"Kosohitam vindati vatthachadiyam. ","dn30:1.33.10":"Pahutaputto bhavati tathavidho, ","dn30:1.33.11":"Parosahassanca bhavanti atraja; ","dn30:1.33.12":"Sura ca vira ca amittatapana, ","dn30:1.33.13":"Gihissa pitim janana piyamvada. ","dn30:1.33.14":"Bahutara pabbajitassa iriyato, ","dn30:1.33.15":"Bhavanti putta vacananusarino; ","dn30:1.33.16":"Gihissa va pabbajitassa va puna, ","dn30:1.33.17":"Tam lakkhanam jayati tadatthajotakan”ti. ","dn30:1.33.18":"Pathamabhanavaro nitthito. ","dn30:2.1.0":"15–16. Parimandalaanonamajannuparimasanalakkhanani ","dn30:2.1.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.1.2":"mahajanasangaham samekkhamano samam janati samam janati, purisam janati purisavisesam janati: ","dn30:2.1.3":"‘ayamidamarahati ayamidamarahati’ti tattha tattha purisavisesakaro ahosi. ","dn30:2.1.4":"So tassa kammassa katatta …pe… ","dn30:2.1.5":"so tato cuto itthattam agato samano imani dve mahapurisalakkhanani patilabhati. ","dn30:2.1.6":"Nigrodhaparimandalo ca hoti, thitakoyeva ca anonamanto ubhohi panitalehi jannukani parimasati parimajjati. ","dn30:2.2.1":"So tehi lakkhanehi samannagato sace agaram ajjhavasati, raja hoti cakkavatti …pe… ","dn30:2.2.2":"raja samano kim labhati? ","dn30:2.2.3":"Addho hoti mahaddhano mahabhogo pahutajataruparajato pahutavittupakarano pahutadhanadhanno paripunnakosakotthagaro. ","dn30:2.2.4":"Raja samano idam labhati …pe… ","dn30:2.2.5":"buddho samano kim labhati? ","dn30:2.2.6":"Addho hoti mahaddhano mahabhogo. ","dn30:2.2.7":"Tassimani dhanani honti, seyyathidam—","dn30:2.2.8":"saddhadhanam siladhanam hiridhanam ottappadhanam sutadhanam cagadhanam pannadhanam. ","dn30:2.2.9":"Buddho samano idam labhati”. ","dn30:2.2.10":"Etamattham bhagava avoca. ","dn30:2.3.1":"Tatthetam vuccati: ","dn30:2.3.2":"“Tuliya pativicaya cintayitva, ","dn30:2.3.3":"Mahajanasangahanam samekkhamano; ","dn30:2.3.4":"Ayamidamarahati tattha tattha, ","dn30:2.3.5":"Purisavisesakaro pure ahosi. ","dn30:2.3.6":"Mahinca pana thito anonamanto, ","dn30:2.3.7":"Phusati karehi ubhohi jannukani; ","dn30:2.3.8":"Mahiruhaparimandalo ahosi, ","dn30:2.3.9":"Sucaritakammavipakasesakena. ","dn30:2.3.10":"Bahuvividhanimittalakkhanannu, ","dn30:2.3.11":"Atinipuna manuja byakarimsu; ","dn30:2.3.12":"Bahuvividha gihinam arahani, ","dn30:2.3.13":"Patilabhati daharo susu kumaro. ","dn30:2.3.14":"Idha ca mahipatissa kamabhogi, ","dn30:2.3.15":"Gihipatirupaka bahu bhavanti; ","dn30:2.3.16":"Yadi ca jahati sabbakamabhogam, ","dn30:2.3.17":"Labhati anuttaram uttamadhanaggan”ti. ","dn30:2.4.0":"17–19. Sihapubbaddhakayaditilakkhanam ","dn30:2.4.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.4.2":"bahujanassa atthakamo ahosi hitakamo phasukamo yogakkhemakamo: ","dn30:2.4.3":"‘kintime saddhaya vaddheyyum, silena vaddheyyum, sutena vaddheyyum, cagena vaddheyyum, dhammena vaddheyyum, pannaya vaddheyyum, dhanadhannena vaddheyyum, khettavatthuna vaddheyyum, dvipadacatuppadehi vaddheyyum, puttadarehi vaddheyyum, dasakammakaraporisehi vaddheyyum, natihi vaddheyyum, mittehi vaddheyyum, bandhavehi vaddheyyun’ti. ","dn30:2.4.4":"So tassa kammassa katatta …pe… ","dn30:2.4.5":"so tato cuto itthattam agato samano imani tini mahapurisalakkhanani patilabhati. ","dn30:2.4.6":"Sihapubbaddhakayo ca hoti citantaramso ca samavattakkhandho ca. ","dn30:2.5.1":"So tehi lakkhanehi samannagato sace agaram ajjhavasati, raja hoti cakkavatti …pe… ","dn30:2.5.2":"raja samano kim labhati? ","dn30:2.5.3":"Aparihanadhammo hoti, na parihayati dhanadhannena khettavatthuna dvipadacatuppadehi puttadarehi dasakammakaraporisehi natihi mittehi bandhavehi, na parihayati sabbasampattiya. ","dn30:2.5.4":"Raja samano idam labhati …pe… ","dn30:2.5.5":"buddho samano kim labhati? ","dn30:2.5.6":"Aparihanadhammo hoti, na parihayati saddhaya silena sutena cagena pannaya, na parihayati sabbasampattiya. ","dn30:2.5.7":"Buddho samano idam labhati”. ","dn30:2.5.8":"Etamattham bhagava avoca. ","dn30:2.6.1":"Tatthetam vuccati: ","dn30:2.6.2":"“Saddhaya silena sutena buddhiya, ","dn30:2.6.3":"Cagena dhammena bahuhi sadhuhi; ","dn30:2.6.4":"Dhanena dhannena ca khettavatthuna, ","dn30:2.6.5":"Puttehi darehi catuppadehi ca. ","dn30:2.6.6":"Natihi mittehi ca bandhavehi ca, ","dn30:2.6.7":"Balena vannena sukhena cubhayam; ","dn30:2.6.8":"Katham na hayeyyum pareti icchati, ","dn30:2.6.9":"Atthassa middhi ca panabhikankhati. ","dn30:2.6.10":"Sa sihapubbaddhasusanthito ahu, ","dn30:2.6.11":"Samavattakhandho ca citantaramso; ","dn30:2.6.12":"Pubbe sucinnena katena kammuna, ","dn30:2.6.13":"Ahaniyam pubbanimittamassa tam. ","dn30:2.6.14":"Gihipi dhannena dhanena vaddhati, ","dn30:2.6.15":"Puttehi darehi catuppadehi ca; ","dn30:2.6.16":"Akincano pabbajito anuttaram, ","dn30:2.6.17":"Pappoti bodhim asahanadhammatan”ti. ","dn30:2.7.0":"20. Rasaggasaggitalakkhanam ","dn30:2.7.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.7.2":"sattanam avihethakajatiko ahosi panina va ledduna va dandena va satthena va. ","dn30:2.7.3":"So tassa kammassa katatta upacitatta …pe… ","dn30:2.7.4":"so tato cuto itthattam agato samano imam mahapurisalakkhanam patilabhati, rasaggasaggi hoti, uddhaggassa rasaharaniyo givaya jata honti samabhivahiniyo. ","dn30:2.8.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:2.8.2":"raja samano kim labhati? ","dn30:2.8.3":"Appabadho hoti appatanko, samavepakiniya gahaniya samannagato natisitaya naccunhaya. ","dn30:2.8.4":"Raja samano idam labhati …pe… ","dn30:2.8.5":"buddho samano kim labhati? ","dn30:2.8.6":"Appabadho hoti appatanko samavepakiniya gahaniya samannagato natisitaya naccunhaya majjhimaya padhanakkhamaya. ","dn30:2.8.7":"Buddho samano idam labhati”. ","dn30:2.8.8":"Etamattham bhagava avoca. ","dn30:2.9.1":"Tatthetam vuccati: ","dn30:2.9.2":"“Na panidandehi panatha ledduna, ","dn30:2.9.3":"Satthena va maranavadhena va pana; ","dn30:2.9.4":"Ubbadhanaya paritajjanaya va, ","dn30:2.9.5":"Na hethayi janatamahethako ahu. ","dn30:2.9.6":"Teneva so sugatimupecca modati, ","dn30:2.9.7":"Sukhapphalam kariya sukhani vindati; ","dn30:2.9.8":"Samojasa rasaharani susanthita, ","dn30:2.9.9":"Idhagato labhati rasaggasaggitam. ","dn30:2.9.10":"Tenahu nam atinipuna vicakkhana, ","dn30:2.9.11":"Ayam naro sukhabahulo bhavissati; ","dn30:2.9.12":"Gihissa va pabbajitassa va puna, ","dn30:2.9.13":"Tam lakkhanam bhavati tadatthajotakan”ti. ","dn30:2.10.0":"21–22. Abhinilanettagopakhumalakkhanani ","dn30:2.10.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.10.2":"na ca visatam, na ca visaci, na ca pana viceyya pekkhita, ujum tatha pasatamujumano, piyacakkhuna bahujanam udikkhita ahosi. ","dn30:2.10.3":"So tassa kammassa katatta …pe… ","dn30:2.10.4":"so tato cuto itthattam agato samano imani dve mahapurisalakkhanani patilabhati. ","dn30:2.10.5":"Abhinilanetto ca hoti gopakhumo ca. ","dn30:2.11.1":"So tehi lakkhanehi samannagato, sace agaram ajjhavasati, raja hoti cakkavatti …pe… ","dn30:2.11.2":"raja samano kim labhati? ","dn30:2.11.3":"Piyadassano hoti bahuno janassa, piyo hoti manapo brahmanagahapatikanam negamajanapadanam ganakamahamattanam anikatthanam dovarikanam amaccanam parisajjanam rajunam bhogiyanam kumaranam. ","dn30:2.11.4":"Raja samano idam labhati …pe… ","dn30:2.11.5":"buddho samano kim labhati? ","dn30:2.11.6":"Piyadassano hoti bahuno janassa, piyo hoti manapo bhikkhunam bhikkhuninam upasakanam upasikanam devanam manussanam asuranam naganam gandhabbanam. ","dn30:2.11.7":"Buddho samano idam labhati”. ","dn30:2.11.8":"Etamattham bhagava avoca. ","dn30:2.12.1":"Tatthetam vuccati: ","dn30:2.12.2":"“Na ca visatam na ca visaci, ","dn30:2.12.3":"Na ca pana viceyyapekkhita; ","dn30:2.12.4":"Ujum tatha pasatamujumano, ","dn30:2.12.5":"Piyacakkhuna bahujanam udikkhita. ","dn30:2.12.6":"Sugatisu so phalavipakam, ","dn30:2.12.7":"Anubhavati tattha modati; ","dn30:2.12.8":"Idha ca pana bhavati gopakhumo, ","dn30:2.12.9":"Abhinilanettanayano sudassano. ","dn30:2.12.10":"Abhiyogino ca nipuna, ","dn30:2.12.11":"Bahu pana nimittakovida; ","dn30:2.12.12":"Sukhumanayanakusala manuja, ","dn30:2.12.13":"Piyadassanoti abhiniddisanti nam. ","dn30:2.12.14":"Piyadassano gihipi santo ca, ","dn30:2.12.15":"Bhavati bahujanapiyayito; ","dn30:2.12.16":"Yadi ca na bhavati gihi samano hoti, ","dn30:2.12.17":"Piyo bahunam sokanasano”ti. ","dn30:2.13.0":"23. Unhisasisalakkhanam ","dn30:2.13.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.13.2":"bahujanapubbangamo ahosi kusalesu dhammesu bahujanapamokkho kayasucarite vacisucarite manosucarite danasamvibhage silasamadane uposathupavase matteyyataya petteyyataya samannataya brahmannataya kule jetthapacayitaya annatarannataresu ca adhikusalesu dhammesu. ","dn30:2.13.3":"So tassa kammassa katatta …pe… ","dn30:2.13.4":"so tato cuto itthattam agato samano imam mahapurisalakkhanam patilabhati—","dn30:2.13.5":"unhisasiso hoti. ","dn30:2.14.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:2.14.2":"raja samano kim labhati? ","dn30:2.14.3":"Mahassa jano anvayiko hoti, brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:2.14.4":"Raja samano idam labhati …pe… ","dn30:2.14.5":"buddho samano kim labhati? ","dn30:2.14.6":"Mahassa jano anvayiko hoti, bhikkhu bhikkhuniyo upasaka upasikayo deva manussa asura naga gandhabba. ","dn30:2.14.7":"Buddho samano idam labhati”. ","dn30:2.14.8":"Etamattham bhagava avoca. ","dn30:2.15.1":"Tatthetam vuccati: ","dn30:2.15.2":"“Pubbangamo sucaritesu ahu, ","dn30:2.15.3":"Dhammesu dhammacariyabhirato; ","dn30:2.15.4":"Anvayiko bahujanassa ahu, ","dn30:2.15.5":"Saggesu vedayittha punnaphalam. ","dn30:2.15.6":"Veditva so sucaritassa phalam, ","dn30:2.15.7":"Unhisasisattamidhajjhagama; ","dn30:2.15.8":"Byakamsu byanjananimittadhara, ","dn30:2.15.9":"Pubbangamo bahujanam hessati. ","dn30:2.15.10":"Patibhogiya manujesu idha, ","dn30:2.15.11":"Pubbeva tassa abhiharanti tada; ","dn30:2.15.12":"Yadi khattiyo bhavati bhumipati, ","dn30:2.15.13":"Patiharakam bahujane labhati. ","dn30:2.15.14":"Atha cepi pabbajati so manujo, ","dn30:2.15.15":"Dhammesu hoti paguno visavi; ","dn30:2.15.16":"Tassanusasanigunabhirato, ","dn30:2.15.17":"Anvayiko bahujano bhavati”ti. ","dn30:2.16.0":"24–25. Ekekalomataunnalakkhanani ","dn30:2.16.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.16.2":"musavadam pahaya musavada pativirato ahosi, saccavadi saccasandho theto paccayiko avisamvadako lokassa. ","dn30:2.16.3":"So tassa kammassa katatta upacitatta …pe… ","dn30:2.16.4":"so tato cuto itthattam agato samano imani dve mahapurisalakkhanani patilabhati. ","dn30:2.16.5":"Ekekalomo ca hoti, unna ca bhamukantare jata hoti odata mudutulasannibha. ","dn30:2.17.1":"So tehi lakkhanehi samannagato, sace agaram ajjhavasati, raja hoti cakkavatti …pe… ","dn30:2.17.2":"raja samano kim labhati? ","dn30:2.17.3":"Mahassa jano upavattati, brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:2.17.4":"Raja samano idam labhati …pe… ","dn30:2.17.5":"buddho samano kim labhati? ","dn30:2.17.6":"Mahassa jano upavattati, bhikkhu bhikkhuniyo upasaka upasikayo deva manussa asura naga gandhabba. ","dn30:2.17.7":"Buddho samano idam labhati”. ","dn30:2.17.8":"Etamattham bhagava avoca. ","dn30:2.18.1":"Tatthetam vuccati: ","dn30:2.18.2":"“Saccappatinno purimasu jatisu, ","dn30:2.18.3":"Advejjhavaco alikam vivajjayi; ","dn30:2.18.4":"Na so visamvadayitapi kassaci, ","dn30:2.18.5":"Bhutena tacchena tathena bhasayi. ","dn30:2.18.6":"Seta susukka mudutulasannibha, ","dn30:2.18.7":"Unna sujata bhamukantare ahu; ","dn30:2.18.8":"Na lomakupesu duve ajayisum, ","dn30:2.18.9":"Ekekalomupacitangava ahu. ","dn30:2.18.10":"Tam lakkhanannu bahavo samagata, ","dn30:2.18.11":"Byakamsu uppadanimittakovida; ","dn30:2.18.12":"Unna ca loma ca yatha susanthita, ","dn30:2.18.13":"Upavattati idisakam bahujjano. ","dn30:2.18.14":"Gihimpi santam upavattati jano, ","dn30:2.18.15":"Bahu puratthapakatena kammuna; ","dn30:2.18.16":"Akincanam pabbajitam anuttaram, ","dn30:2.18.17":"Buddhampi santam upavattati jano”ti. ","dn30:2.19.0":"26–27. Cattalisaaviraladantalakkhanani ","dn30:2.19.1":"“Yampi, bhikkhave tathagato purimam jatim purimam bhavam purimam niketam pubbe manussabhuto samano ","dn30:2.19.2":"pisunam vacam pahaya pisunaya vacaya pativirato ahosi. Ito sutva na amutra akkhata imesam bhedaya, amutra va sutva na imesam akkhata amusam bhedaya, iti bhinnanam va sandhata, sahitanam va anuppadata, samaggaramo samaggarato samagganandi samaggakaranim vacam bhasita ahosi. ","dn30:2.19.3":"So tassa kammassa katatta …pe… ","dn30:2.19.4":"so tato cuto itthattam agato samano imani dve mahapurisalakkhanani patilabhati. ","dn30:2.19.5":"Cattalisadanto ca hoti aviraladanto ca. ","dn30:2.20.1":"So tehi lakkhanehi samannagato sace agaram ajjhavasati, raja hoti cakkavatti …pe… ","dn30:2.20.2":"raja samano kim labhati? ","dn30:2.20.3":"Abhejjapariso hoti, abhejjassa honti parisa, brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:2.20.4":"Raja samano idam labhati … ","dn30:2.20.5":"buddho samano kim labhati? ","dn30:2.20.6":"Abhejjapariso hoti, abhejjassa honti parisa, bhikkhu bhikkhuniyo upasaka upasikayo deva manussa asura naga gandhabba. ","dn30:2.20.7":"Buddho samano idam labhati”. ","dn30:2.20.8":"Etamattham bhagava avoca. ","dn30:2.21.1":"Tatthetam vuccati: ","dn30:2.21.2":"“Vebhutiyam sahitabhedakarim, ","dn30:2.21.3":"Bhedappavaddhanavivadakarim; ","dn30:2.21.4":"Kalahappavaddhanaakiccakarim, ","dn30:2.21.5":"Sahitanam bhedajananim na bhani. ","dn30:2.21.6":"Avivadavaddhanakarim sugiram, ","dn30:2.21.7":"Bhinnanusandhijananim abhani; ","dn30:2.21.8":"Kalaham janassa panudi samangi, ","dn30:2.21.9":"Sahitehi nandati pamodati ca. ","dn30:2.21.10":"Sugatisu so phalavipakam, ","dn30:2.21.11":"Anubhavati tattha modati; ","dn30:2.21.12":"Danta idha honti avirala sahita, ","dn30:2.21.13":"Caturo dasassa mukhaja susanthita. ","dn30:2.21.14":"Yadi khattiyo bhavati bhumipati, ","dn30:2.21.15":"Avibhediyassa parisa bhavati; ","dn30:2.21.16":"Samano ca hoti virajo vimalo, ","dn30:2.21.17":"Parisassa hoti anugata acala”ti. ","dn30:2.22.0":"28–29. Pahutajivhabrahmassaralakkhanani ","dn30:2.22.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.22.2":"pharusam vacam pahaya pharusaya vacaya pativirato ahosi. Ya sa vaca nela kannasukha pemaniya hadayangama pori bahujanakanta bahujanamanapa, tatharupim vacam bhasita ahosi. ","dn30:2.22.3":"So tassa kammassa katatta upacitatta …pe… ","dn30:2.22.4":"so tato cuto itthattam agato samano imani dve mahapurisalakkhanani patilabhati. ","dn30:2.22.5":"Pahutajivho ca hoti brahmassaro ca karavikabhani. ","dn30:2.23.1":"So tehi lakkhanehi samannagato sace agaram ajjhavasati, raja hoti cakkavatti …pe… ","dn30:2.23.2":"raja samano kim labhati? ","dn30:2.23.3":"Adeyyavaco hoti, adiyantissa vacanam brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:2.23.4":"Raja samano idam labhati …pe… ","dn30:2.23.5":"buddho samano kim labhati? ","dn30:2.23.6":"Adeyyavaco hoti, adiyantissa vacanam bhikkhu bhikkhuniyo upasaka upasikayo deva manussa asura naga gandhabba. ","dn30:2.23.7":"Buddho samano idam labhati”. ","dn30:2.23.8":"Etamattham bhagava avoca. ","dn30:2.24.1":"Tatthetam vuccati: ","dn30:2.24.2":"“Akkosabhandanavihesakarim, ","dn30:2.24.3":"Ubbadhikam bahujanappamaddanam; ","dn30:2.24.4":"Abalham giram so na bhani pharusam, ","dn30:2.24.5":"Madhuram bhani susamhitam sakhilam. ","dn30:2.24.6":"Manaso piya hadayagaminiyo, ","dn30:2.24.7":"Vaca so erayati kannasukha; ","dn30:2.24.8":"Vacasucinnaphalamanubhavi, ","dn30:2.24.9":"Saggesu vedayatha punnaphalam. ","dn30:2.24.10":"Veditva so sucaritassa phalam, ","dn30:2.24.11":"Brahmassarattamidhamajjhagama; ","dn30:2.24.12":"Jivhassa hoti vipula puthula, ","dn30:2.24.13":"Adeyyavakyavacano bhavati. ","dn30:2.24.14":"Gihinopi ijjhati yatha bhanato, ","dn30:2.24.15":"Atha ce pabbajati so manujo; ","dn30:2.24.16":"Adiyantissa vacanam janata, ","dn30:2.24.17":"Bahuno bahum subhanitam bhanato”ti. ","dn30:2.25.0":"30. Sihahanulakkhanam ","dn30:2.25.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.25.2":"samphappalapam pahaya samphappalapa pativirato ahosi kalavadi bhutavadi atthavadi dhammavadi vinayavadi, nidhanavatim vacam bhasita ahosi kalena sapadesam pariyantavatim atthasamhitam. ","dn30:2.25.3":"So tassa kammassa katatta …pe… ","dn30:2.25.4":"so tato cuto itthattam agato samano imam mahapurisalakkhanam patilabhati, ","dn30:2.25.5":"sihahanu hoti. ","dn30:2.26.1":"So tena lakkhanena samannagato sace agaram ajjhavasati, raja hoti cakkavatti …pe… ","dn30:2.26.2":"raja samano kim labhati? ","dn30:2.26.3":"Appadhamsiyo hoti kenaci manussabhutena paccatthikena paccamittena. ","dn30:2.26.4":"Raja samano idam labhati …pe… ","dn30:2.26.5":"buddho samano kim labhati? ","dn30:2.26.6":"Appadhamsiyo hoti abbhantarehi va bahirehi va paccatthikehi paccamittehi, ragena va dosena va mohena va samanena va brahmanena va devena va marena va brahmuna va kenaci va lokasmim. ","dn30:2.26.7":"Buddho samano idam labhati”. ","dn30:2.26.8":"Etamattham bhagava avoca. ","dn30:2.27.1":"Tatthetam vuccati: ","dn30:2.27.2":"“Na samphappalapam na muddhatam, ","dn30:2.27.3":"Avikinnavacanabyappatho ahosi; ","dn30:2.27.4":"Ahitamapi ca apanudi, ","dn30:2.27.5":"Hitamapi ca bahujanasukhanca abhani. ","dn30:2.27.6":"Tam katva ito cuto divamupapajji, ","dn30:2.27.7":"Sukataphalavipakamanubhosi; ","dn30:2.27.8":"Caviya punaridhagato samano, ","dn30:2.27.9":"Dvidugamavaratarahanuttamalattha. ","dn30:2.27.10":"Raja hoti suduppadhamsiyo, ","dn30:2.27.11":"Manujindo manujadhipati mahanubhavo; ","dn30:2.27.12":"Tidivapuravarasamo bhavati, ","dn30:2.27.13":"Suravarataroriva indo. ","dn30:2.27.14":"Gandhabbasurayakkharakkhasebhi, ","dn30:2.27.15":"Surehi na hi bhavati suppadhamsiyo; ","dn30:2.27.16":"Tathatto yadi bhavati tathavidho, ","dn30:2.27.17":"Idha disa ca patidisa ca vidisa ca”ti. ","dn30:2.28.0":"31–32. Samadantasusukkadathalakkhanani ","dn30:2.28.1":"“Yampi, bhikkhave, tathagato purimam jatim purimam bhavam purimam niketam pubbe manussabhuto samano ","dn30:2.28.2":"micchajivam pahaya sammaajivena jivikam kappesi, tulakutakamsakutamanakutaukkotanavancananikatisaciyogachedanavadhabandhanaviparamosaalopasahasakara pativirato ahosi. ","dn30:2.28.3":"So tassa kammassa katatta upacitatta ussannatta vipulatta kayassa bheda param marana sugatim saggam lokam upapajjati. ","dn30:2.28.4":"So tattha anne deve dasahi thanehi adhiganhati dibbena ayuna dibbena vannena dibbena sukhena dibbena yasena dibbena adhipateyyena dibbehi rupehi dibbehi saddehi dibbehi gandhehi dibbehi rasehi dibbehi photthabbehi. ","dn30:2.28.5":"So tato cuto itthattam agato samano imani dve mahapurisalakkhanani patilabhati, samadanto ca hoti susukkadatho ca. ","dn30:2.29.1":"So tehi lakkhanehi samannagato sace agaram ajjhavasati, raja hoti cakkavatti dhammiko dhammaraja caturanto vijitavi janapadatthavariyappatto sattaratanasamannagato. ","dn30:2.29.2":"Tassimani satta ratanani bhavanti, seyyathidam—","dn30:2.29.3":"cakkaratanam hatthiratanam assaratanam maniratanam itthiratanam gahapatiratanam parinayakaratanameva sattamam. ","dn30:2.29.4":"Parosahassam kho panassa putta bhavanti sura virangarupa parasenappamaddana. ","dn30:2.29.5":"So imam pathavim sagarapariyantam akhilamanimittamakantakam iddham phitam khemam sivam nirabbudam adandena asatthena dhammena abhivijiya ajjhavasati. ","dn30:2.29.6":"Raja samano kim labhati? ","dn30:2.29.7":"Suciparivaro hoti sucissa honti parivara brahmanagahapatika negamajanapada ganakamahamatta anikattha dovarika amacca parisajja rajano bhogiya kumara. ","dn30:2.29.8":"Raja samano idam labhati. ","dn30:2.30.1":"Sace kho pana agarasma anagariyam pabbajati, araham hoti sammasambuddho loke vivattacchado. ","dn30:2.30.2":"Buddho samano kim labhati? ","dn30:2.30.3":"Suciparivaro hoti, sucissa honti parivara, bhikkhu bhikkhuniyo upasaka upasikayo deva manussa asura naga gandhabba. ","dn30:2.30.4":"Buddho samano idam labhati”. ","dn30:2.30.5":"Etamattham bhagava avoca. ","dn30:2.31.1":"Tatthetam vuccati: ","dn30:2.31.2":"“Micchajivanca avassaji samena vuttim, ","dn30:2.31.3":"Sucina so janayittha dhammikena; ","dn30:2.31.4":"Ahitamapi ca apanudi, ","dn30:2.31.5":"Hitamapi ca bahujanasukhanca acari. ","dn30:2.31.6":"Sagge vedayati naro sukhapphalani, ","dn30:2.31.7":"Karitva nipunebhi viduhi sabbhi; ","dn30:2.31.8":"Vannitani tidivapuravarasamo, ","dn30:2.31.9":"Abhiramati ratikhiddasamangi. ","dn30:2.31.10":"Laddhana manusakam bhavam tato, ","dn30:2.31.11":"Cavitvana sukataphalavipakam; ","dn30:2.31.12":"Sesakena patilabhati lapanajam, ","dn30:2.31.13":"Samamapi sucisusukkam. ","dn30:2.31.14":"Tam veyyanjanika samagata bahavo, ","dn30:2.31.15":"Byakamsu nipunasammata manuja; ","dn30:2.31.16":"Sucijanaparivaragano bhavati, ","dn30:2.31.17":"Dijasamasukkasucisobhanadanto. ","dn30:2.31.18":"Ranno hoti bahujano, ","dn30:2.31.19":"Suciparivaro mahatim mahim anusasato; ","dn30:2.31.20":"Pasayha na ca janapadatudanam, ","dn30:2.31.21":"Hitamapi ca bahujanasukhanca caranti. ","dn30:2.31.22":"Atha ce pabbajati bhavati vipapo, ","dn30:2.31.23":"Samano samitarajo vivattacchado; ","dn30:2.31.24":"Vigatadarathakilamatho, ","dn30:2.31.25":"Imamapi ca paramapi ca passati lokam. ","dn30:2.31.26":"Tassovadakara bahugihi ca pabbajita ca, ","dn30:2.31.27":"Asucim garahitam dhunanti papam; ","dn30:2.31.28":"Sa hi sucibhi parivuto bhavati, ","dn30:2.31.29":"Malakhilakalikilese panudehi”ti. ","dn30:2.31.30":"Idamavoca bhagava. ","dn30:2.31.31":"Attamana te bhikkhu bhagavato bhasitam abhinandunti. ","dn30:2.31.32":"Lakkhanasuttam nitthitam sattamam. "}