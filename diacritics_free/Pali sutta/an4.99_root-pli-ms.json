{"an4.99:0.1":"Anguttara Nikaya 4.99 ","an4.99:0.2":"10. Asuravagga ","an4.99:0.3":"Sikkhapadasutta ","an4.99:1.1":"“Cattarome, bhikkhave, puggala santo samvijjamana lokasmim. ","an4.99:1.2":"Katame cattaro? ","an4.99:1.3":"attahitaya patipanno no parahitaya, ","an4.99:1.4":"parahitaya patipanno no attahitaya, ","an4.99:1.5":"nevattahitaya patipanno no parahitaya, ","an4.99:1.6":"attahitaya ceva patipanno parahitaya ca. ","an4.99:2.1":"Kathanca, bhikkhave, puggalo attahitaya patipanno hoti, no parahitaya? ","an4.99:2.2":"Idha, bhikkhave, ekacco puggalo attana panatipata pativirato hoti, no param panatipata veramaniya samadapeti; ","an4.99:2.3":"attana adinnadana pativirato hoti, no param adinnadana veramaniya samadapeti; ","an4.99:2.4":"attana kamesumicchacara pativirato hoti, no param kamesumicchacara veramaniya samadapeti; ","an4.99:2.5":"attana musavada pativirato hoti, no param musavada veramaniya samadapeti; ","an4.99:2.6":"attana suramerayamajjapamadatthana pativirato hoti, no param suramerayamajjapamadatthana veramaniya samadapeti. ","an4.99:2.7":"Evam kho, bhikkhave, puggalo attahitaya patipanno hoti, no parahitaya. ","an4.99:3.1":"Kathanca, bhikkhave, puggalo parahitaya patipanno hoti, no attahitaya? ","an4.99:3.2":"Idha, bhikkhave, ekacco puggalo attana panatipata appativirato hoti, param panatipata veramaniya samadapeti; ","an4.99:3.3":"attana adinnadana appativirato hoti, param adinnadana veramaniya samadapeti; ","an4.99:3.4":"attana kamesumicchacara appativirato hoti, param kamesumicchacara veramaniya samadapeti; ","an4.99:3.5":"attana musavada appativirato hoti, param musavada veramaniya samadapeti; ","an4.99:3.6":"attana suramerayamajjapamadatthana appativirato hoti, param suramerayamajjapamadatthana veramaniya samadapeti. ","an4.99:3.7":"Evam kho, bhikkhave, puggalo parahitaya patipanno hoti, no attahitaya. ","an4.99:4.1":"Kathanca, bhikkhave, puggalo nevattahitaya patipanno hoti no parahitaya? ","an4.99:4.2":"Idha, bhikkhave, ekacco puggalo attana panatipata appativirato hoti, no param panatipata veramaniya samadapeti …pe… attana suramerayamajjapamadatthana appativirato hoti, no param suramerayamajjapamadatthana veramaniya samadapeti. ","an4.99:4.3":"Evam kho, bhikkhave, puggalo nevattahitaya patipanno hoti, no parahitaya. ","an4.99:5.1":"Kathanca, bhikkhave, puggalo attahitaya ceva patipanno hoti parahitaya ca? ","an4.99:5.2":"Idha, bhikkhave, ekacco puggalo attana ca panatipata pativirato hoti, paranca panatipata veramaniya samadapeti …pe… attana ca suramerayamajjapamadatthana pativirato hoti, paranca suramerayamajjapamadatthana veramaniya samadapeti. ","an4.99:5.3":"Evam kho, bhikkhave, puggalo attahitaya ceva patipanno hoti parahitaya ca. ","an4.99:5.4":"Ime kho, bhikkhave, cattaro puggala santo samvijjamana lokasmin”ti. ","an4.99:5.5":"Navamam. "}