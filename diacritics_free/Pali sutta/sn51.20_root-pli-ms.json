{"sn51.20:0.1":"Samyutta Nikaya 51.20 ","sn51.20:0.2":"2. Pasadakampanavagga ","sn51.20:0.3":"Vibhangasutta ","sn51.20:1.1":"“Cattarome, bhikkhave, iddhipada bhavita bahulikata mahapphala honti mahanisamsa”. ","sn51.20:2.1":"Katham bhavita ca, bhikkhave, cattaro iddhipada katham bahulikata mahapphala honti mahanisamsa? ","sn51.20:2.2":"Idha, bhikkhave, bhikkhu chandasamadhippadhanasankharasamannagatam iddhipadam bhaveti—","sn51.20:2.3":"iti me chando na ca atilino bhavissati, na ca atippaggahito bhavissati, na ca ajjhattam sankhitto bhavissati, na ca bahiddha vikkhitto bhavissati. ","sn51.20:2.4":"Pacchapuresanni ca viharati—","sn51.20:2.5":"yatha pure tatha paccha, yatha paccha tatha pure; ","sn51.20:2.6":"yatha adho tatha uddham, yatha uddham tatha adho; ","sn51.20:2.7":"yatha diva tatha rattim yatha rattim tatha diva. ","sn51.20:2.8":"Iti vivatena cetasa apariyonaddhena sappabhasam cittam bhaveti. ","sn51.20:2.9":"Viriyasamadhi …pe… ","sn51.20:2.10":"cittasamadhi … ","sn51.20:2.11":"vimamsasamadhippadhanasankharasamannagatam iddhipadam bhaveti—","sn51.20:2.12":"iti me vimamsa na ca atilina bhavissati, na ca atippaggahita bhavissati, na ca ajjhattam sankhitta bhavissati, na ca bahiddha vikkhitta bhavissati. ","sn51.20:2.13":"Pacchapuresanni ca viharati—","sn51.20:2.14":"yatha pure tatha paccha, yatha paccha tatha pure; ","sn51.20:2.15":"yatha adho tatha uddham, yatha uddham tatha adho; ","sn51.20:2.16":"yatha diva tatha rattim, yatha rattim tatha diva. ","sn51.20:2.17":"Iti vivatena cetasa apariyonaddhena sappabhasam cittam bhaveti. ","sn51.20:3.1":"Katamo ca, bhikkhave, atilino chando? ","sn51.20:3.2":"Yo, bhikkhave, chando kosajjasahagato kosajjasampayutto—","sn51.20:3.3":"ayam vuccati, bhikkhave, atilino chando. ","sn51.20:4.1":"Katamo ca, bhikkhave, atippaggahito chando? ","sn51.20:4.2":"Yo, bhikkhave, chando uddhaccasahagato uddhaccasampayutto—","sn51.20:4.3":"ayam vuccati, bhikkhave, atippaggahito chando. ","sn51.20:5.1":"Katamo ca, bhikkhave, ajjhattam sankhitto chando? ","sn51.20:5.2":"Yo, bhikkhave, chando thinamiddhasahagato thinamiddhasampayutto—","sn51.20:5.3":"ayam vuccati, bhikkhave, ajjhattam sankhitto chando. ","sn51.20:6.1":"Katamo ca, bhikkhave, bahiddha vikkhitto chando? ","sn51.20:6.2":"Yo, bhikkhave, chando bahiddha panca kamagune arabbha anuvikkhitto anuvisato—","sn51.20:6.3":"ayam vuccati, bhikkhave, bahiddha vikkhitto chando. ","sn51.20:7.1":"Kathanca, bhikkhave, bhikkhu pacchapuresanni ca viharati—","sn51.20:7.2":"yatha pure tatha paccha, yatha paccha tatha pure? ","sn51.20:7.3":"Idha, bhikkhave, bhikkhuno pacchapuresanna suggahita hoti sumanasikata supadharita suppatividdha pannaya. ","sn51.20:7.4":"Evam kho, bhikkhave, bhikkhu pacchapuresanni ca viharati—","sn51.20:7.5":"yatha pure tatha paccha, yatha paccha tatha pure. ","sn51.20:8.1":"Kathanca, bhikkhave, bhikkhu yatha adho tatha uddham, yatha uddham tatha adho viharati? ","sn51.20:8.2":"Idha, bhikkhave, bhikkhu imameva kayam uddham padatala adho kesamatthaka tacapariyantam puram nanappakarassa asucino paccavekkhati: ","sn51.20:8.3":"‘atthi imasmim kaye kesa loma nakha danta taco mamsam nharu atthi atthiminjam vakkam hadayam yakanam kilomakam pihakam papphasam antam antagunam udariyam karisam pittam semham pubbo lohitam sedo medo assu vasa khelo singhanika lasika muttan’ti. ","sn51.20:8.4":"Evam kho, bhikkhave, bhikkhu yatha adho tatha uddham, yatha uddham tatha adho viharati. ","sn51.20:9.1":"Kathanca, bhikkhave, bhikkhu yatha diva tatha rattim, yatha rattim tatha diva viharati? ","sn51.20:9.2":"Idha, bhikkhave, bhikkhu yehi akarehi yehi lingehi yehi nimittehi diva chandasamadhippadhanasankharasamannagatam iddhipadam bhaveti, so tehi akarehi tehi lingehi tehi nimittehi rattim chandasamadhippadhanasankharasamannagatam iddhipadam bhaveti; ","sn51.20:9.3":"yehi va pana akarehi yehi lingehi yehi nimittehi rattim chandasamadhippadhanasankharasamannagatam iddhipadam bhaveti, so tehi akarehi tehi lingehi tehi nimittehi diva chandasamadhippadhanasankharasamannagatam iddhipadam bhaveti. ","sn51.20:9.4":"Evam kho, bhikkhave, bhikkhu yatha diva tatha rattim, yatha rattim tatha diva viharati. ","sn51.20:10.1":"Kathanca, bhikkhave, bhikkhu vivatena cetasa apariyonaddhena sappabhasam cittam bhaveti? ","sn51.20:10.2":"Idha, bhikkhave, bhikkhuno alokasanna suggahita hoti divasanna svadhitthita. ","sn51.20:10.3":"Evam kho, bhikkhave, bhikkhu vivatena cetasa apariyonaddhena sappabhasam cittam bhaveti. ","sn51.20:11.1":"Katamanca, bhikkhave, atilinam viriyam? ","sn51.20:11.2":"Yam, bhikkhave, viriyam kosajjasahagatam kosajjasampayuttam—","sn51.20:11.3":"idam vuccati, bhikkhave, atilinam viriyam. ","sn51.20:12.1":"Katamanca, bhikkhave, atippaggahitam viriyam? ","sn51.20:12.2":"Yam, bhikkhave, viriyam uddhaccasahagatam uddhaccasampayuttam—","sn51.20:12.3":"idam vuccati, bhikkhave, atippaggahitam viriyam. ","sn51.20:13.1":"Katamanca, bhikkhave, ajjhattam sankhittam viriyam? ","sn51.20:13.2":"Yam, bhikkhave, viriyam thinamiddhasahagatam thinamiddhasampayuttam—","sn51.20:13.3":"idam vuccati, bhikkhave, ajjhattam sankhittam viriyam. ","sn51.20:14.1":"Katamanca, bhikkhave, bahiddha vikkhittam viriyam? ","sn51.20:14.2":"Yam, bhikkhave, viriyam bahiddha panca kamagune arabbha anuvikkhittam anuvisatam—idam vuccati, bhikkhave, bahiddha vikkhittam viriyam …pe…. ","sn51.20:15.1":"Kathanca, bhikkhave, bhikkhu vivatena cetasa apariyonaddhena sappabhasam cittam bhaveti? ","sn51.20:15.2":"Idha, bhikkhave, bhikkhuno alokasanna suggahita hoti divasanna svadhitthita. ","sn51.20:15.3":"Evam kho, bhikkhave, bhikkhu vivatena cetasa apariyonaddhena sappabhasam cittam bhaveti. ","sn51.20:16.1":"Katamanca, bhikkhave, atilinam cittam? ","sn51.20:16.2":"Yam, bhikkhave, cittam kosajjasahagatam kosajjasampayuttam—","sn51.20:16.3":"idam vuccati, bhikkhave, atilinam cittam. ","sn51.20:17.1":"Katamanca, bhikkhave, atippaggahitam cittam? ","sn51.20:17.2":"Yam, bhikkhave, cittam uddhaccasahagatam uddhaccasampayuttam—","sn51.20:17.3":"idam vuccati, bhikkhave, atippaggahitam cittam. ","sn51.20:18.1":"Katamanca, bhikkhave, ajjhattam sankhittam cittam? ","sn51.20:18.2":"Yam, bhikkhave, cittam thinamiddhasahagatam thinamiddhasampayuttam—","sn51.20:18.3":"idam vuccati, bhikkhave, ajjhattam sankhittam cittam. ","sn51.20:19.1":"Katamanca, bhikkhave, bahiddha vikkhittam cittam? ","sn51.20:19.2":"Yam, bhikkhave, cittam bahiddha panca kamagune arabbha anuvikkhittam anuvisatam—","sn51.20:19.3":"idam vuccati, bhikkhave, bahiddha vikkhittam cittam …pe… ","sn51.20:19.4":"evam kho, bhikkhave, bhikkhu vivatena cetasa apariyonaddhena sappabhasam cittam bhaveti. ","sn51.20:20.1":"Katama ca, bhikkhave, atilina vimamsa? ","sn51.20:20.2":"Ya, bhikkhave, vimamsa kosajjasahagata kosajjasampayutta—","sn51.20:20.3":"ayam vuccati, bhikkhave, atilina vimamsa. ","sn51.20:21.1":"Katama ca, bhikkhave, atippaggahita vimamsa? ","sn51.20:21.2":"Ya, bhikkhave, vimamsa uddhaccasahagata uddhaccasampayutta—","sn51.20:21.3":"ayam vuccati, bhikkhave, atippaggahita vimamsa. ","sn51.20:22.1":"Katama ca, bhikkhave, ajjhattam sankhitta vimamsa? ","sn51.20:22.2":"Ya, bhikkhave, vimamsa thinamiddhasahagata thinamiddhasampayutta—","sn51.20:22.3":"ayam vuccati, bhikkhave, ajjhattam sankhitta vimamsa. ","sn51.20:23.1":"Katama ca, bhikkhave, bahiddha vikkhitta vimamsa? ","sn51.20:23.2":"Ya, bhikkhave, vimamsa bahiddha panca kamagune arabbha anuvikkhitta anuvisata—","sn51.20:23.3":"ayam vuccati, bhikkhave, bahiddha vikkhitta vimamsa …pe… ","sn51.20:23.4":"evam kho, bhikkhave, bhikkhu vivatena cetasa apariyonaddhena sappabhasam cittam bhaveti. ","sn51.20:23.5":"Evam bhavita kho, bhikkhave, cattaro iddhipada evam bahulikata mahapphala honti mahanisamsa. ","sn51.20:24.1":"Evam bhavitesu kho, bhikkhave, bhikkhu catusu iddhipadesu evam bahulikatesu, anekavihitam iddhividham paccanubhoti—ekopi hutva bahudha hoti, bahudhapi hutva eko hoti …pe… yava brahmalokapi kayena vasam vatteti. ","sn51.20:24.2":"Evam bhavitesu kho, bhikkhave, bhikkhu catusu iddhipadesu evam bahulikatesu, asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati”ti. ","sn51.20:24.3":"Dasamam. ","sn51.20:24.4":"Pasadakampanavaggo dutiyo. ","sn51.20:25.0":"Tassuddanam ","sn51.20:25.1":"Pubbam mahapphalam chandam, ","sn51.20:25.2":"Moggallananca unnabham; ","sn51.20:25.3":"Dve samanabrahmana bhikkhu, ","sn51.20:25.4":"Desana vibhangena cati. "}