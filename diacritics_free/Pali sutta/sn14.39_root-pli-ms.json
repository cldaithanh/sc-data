{"sn14.39:0.1":"Samyutta Nikaya 14.39 ","sn14.39:0.2":"4. Catutthavagga ","sn14.39:0.3":"Tatiyasamanabrahmanasutta ","sn14.39:1.1":"Savatthiyam viharati. ","sn14.39:1.2":"“Ye hi keci, bhikkhave, samana va brahmana va pathavidhatum nappajananti, pathavidhatusamudayam nappajananti, pathavidhatunirodham nappajananti, pathavidhatunirodhagaminim patipadam nappajananti …pe… ","sn14.39:1.3":"apodhatum nappajananti … ","sn14.39:1.4":"tejodhatum nappajananti … ","sn14.39:1.5":"vayodhatum nappajananti, vayodhatusamudayam nappajananti, vayodhatunirodham nappajananti, vayodhatunirodhagaminim patipadam nappajananti, na me te, bhikkhave, samana va brahmana va samanesu va samanasammata brahmanesu va brahmanasammata; ","sn14.39:1.6":"na ca pana te ayasmanto samannattham va brahmannattham va dittheva dhamme sayam abhinna sacchikatva upasampajja viharanti. ","sn14.39:2.1":"Ye ca kho keci, bhikkhave, samana va brahmana va pathavidhatum pajananti, pathavidhatusamudayam pajananti, pathavidhatunirodham pajananti, pathavidhatunirodhagaminim patipadam pajananti … ","sn14.39:2.2":"ye ca kho keci, bhikkhave, samana va brahmana va …pe… apodhatum pajananti … ","sn14.39:2.3":"tejodhatum pajananti … ","sn14.39:2.4":"vayodhatum pajananti, vayodhatusamudayam pajananti, vayodhatunirodham pajananti, vayodhatunirodhagaminim patipadam pajananti, te ca kho me, bhikkhave, samana va brahmana va samanesu ceva samanasammata brahmanesu ca brahmanasammata; ","sn14.39:2.5":"te ca panayasmanto samannatthanca brahmannatthanca dittheva dhamme sayam abhinna sacchikatva upasampajja viharanti”ti. ","sn14.39:2.6":"Dasamam. ","sn14.39:2.7":"Catuttho vaggo. ","sn14.39:3.0":"Tassuddanam ","sn14.39:3.1":"Catasso pubbe acarim, ","sn14.39:3.2":"nocedanca dukkhena ca; ","sn14.39:3.3":"Abhinandanca uppado, ","sn14.39:3.4":"tayo samanabrahmanati. ","sn14.39:3.5":"Dhatusamyuttam samattam. "}