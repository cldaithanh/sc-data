{"an6.61:0.1":"Anguttara Nikaya 6.61 ","an6.61:0.2":"6. Mahavagga ","an6.61:0.3":"Majjhesutta ","an6.61:1.1":"Evam me sutam—","an6.61:1.2":"ekam samayam bhagava baranasiyam viharati isipatane migadaye. ","an6.61:1.3":"Tena kho pana samayena sambahulanam theranam bhikkhunam pacchabhattam pindapatapatikkantanam mandalamale sannisinnanam sannipatitanam ayamantarakatha udapadi: ","an6.61:1.4":"“vuttamidam, avuso, bhagavata parayane metteyyapanhe: ","an6.61:2.1":"‘Yo ubhonte viditvana, ","an6.61:2.2":"majjhe manta na lippati; ","an6.61:2.3":"Tam brumi mahapurisoti, ","an6.61:2.4":"sodha sibbinimaccaga’”ti. ","an6.61:3.1":"“Katamo nu kho, avuso, eko anto, katamo dutiyo anto, kim majjhe, ka sibbini”ti? ","an6.61:3.2":"Evam vutte, annataro bhikkhu there bhikkhu etadavoca: ","an6.61:3.3":"“phasso kho, avuso, eko anto, phassasamudayo dutiyo anto, phassanirodho majjhe, tanha sibbini; ","an6.61:3.4":"tanha hi nam sibbati tassa tasseva bhavassa abhinibbattiya. ","an6.61:3.5":"Ettavata kho, avuso, bhikkhu abhinneyyam abhijanati, parinneyyam parijanati, abhinneyyam abhijananto parinneyyam parijananto dittheva dhamme dukkhassantakaro hoti”ti. ","an6.61:4.1":"Evam vutte, annataro bhikkhu there bhikkhu etadavoca: ","an6.61:4.2":"“atitam kho, avuso, eko anto, anagatam dutiyo anto, paccuppannam majjhe, tanha sibbini; ","an6.61:4.3":"tanha hi nam sibbati tassa tasseva bhavassa abhinibbattiya. ","an6.61:4.4":"Ettavata kho, avuso, bhikkhu abhinneyyam abhijanati, parinneyyam parijanati, abhinneyyam abhijananto, parinneyyam parijananto dittheva dhamme dukkhassantakaro hoti”ti. ","an6.61:5.1":"Evam vutte, annataro bhikkhu there bhikkhu etadavoca: ","an6.61:5.2":"“sukha, avuso, vedana eko anto, dukkha vedana dutiyo anto, adukkhamasukha vedana majjhe, tanha sibbini; ","an6.61:5.3":"tanha hi nam sibbati tassa tasseva bhavassa abhinibbattiya. ","an6.61:5.4":"Ettavata kho, avuso, bhikkhu abhinneyyam abhijanati, parinneyyam parijanati, abhinneyyam abhijananto, parinneyyam parijananto dittheva dhamme dukkhassantakaro hoti”ti. ","an6.61:6.1":"Evam vutte, annataro bhikkhu there bhikkhu etadavoca: ","an6.61:6.2":"“namam kho, avuso, eko anto, rupam dutiyo anto, vinnanam majjhe, tanha sibbini; ","an6.61:6.3":"tanha hi nam sibbati tassa tasseva bhavassa abhinibbattiya. ","an6.61:6.4":"Ettavata kho, avuso, bhikkhu abhinneyyam abhijanati, parinneyyam parijanati, abhinneyyam abhijananto parinneyyam parijananto dittheva dhamme dukkhassantakaro hoti”ti. ","an6.61:7.1":"Evam vutte annataro bhikkhu there bhikkhu etadavoca: ","an6.61:7.2":"“cha kho, avuso, ajjhattikani ayatanani eko anto, cha bahirani ayatanani dutiyo anto, vinnanam majjhe, tanha sibbini; ","an6.61:7.3":"tanha hi nam sibbati tassa tasseva bhavassa abhinibbattiya. ","an6.61:7.4":"Ettavata kho, avuso, bhikkhu abhinneyyam abhijanati, parinneyyam parijanati, abhinneyyam abhijananto parinneyyam parijananto dittheva dhamme dukkhassantakaro hoti”ti. ","an6.61:8.1":"Evam vutte annataro bhikkhu there bhikkhu etadavoca: ","an6.61:8.2":"“sakkayo kho, avuso, eko anto, sakkayasamudayo dutiyo anto, sakkayanirodho majjhe, tanha sibbini; ","an6.61:8.3":"tanha hi nam sibbati tassa tasseva bhavassa abhinibbattiya. ","an6.61:8.4":"Ettavata kho, avuso, bhikkhu abhinneyyam abhijanati, parinneyyam parijanati, abhinneyyam abhijananto parinneyyam parijananto dittheva dhamme dukkhassantakaro hoti”ti. ","an6.61:9.1":"Evam vutte, annataro bhikkhu there bhikkhu etadavoca: ","an6.61:9.2":"“byakatam kho, avuso, amhehi sabbeheva yathasakam patibhanam. ","an6.61:9.3":"Ayamavuso, yena bhagava tenupasankamissama; upasankamitva bhagavato etamattham arocessama. ","an6.61:9.4":"Yatha no bhagava byakarissati tatha nam dharessama”ti. ","an6.61:10.1":"“Evamavuso”ti kho thera bhikkhu tassa bhikkhuno paccassosum. ","an6.61:10.2":"Atha kho thera bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. ","an6.61:10.3":"Ekamantam nisinna kho thera bhikkhu yavatako ahosi sabbeheva saddhim kathasallapo, tam sabbam bhagavato arocesum. ","an6.61:10.4":"“Kassa nu kho, bhante, subhasitan”ti? ","an6.61:10.5":"“Sabbesam vo, bhikkhave, subhasitam pariyayena, api ca yam maya sandhaya bhasitam parayane metteyyapanhe: ","an6.61:11.1":"‘Yo ubhonte viditvana, ","an6.61:11.2":"majjhe manta na lippati; ","an6.61:11.3":"Tam brumi mahapurisoti, ","an6.61:11.4":"sodha sibbinimaccaga’ti. ","an6.61:12.1":"Tam sunatha, sadhukam manasi karotha, bhasissami”ti. ","an6.61:12.2":"“Evam, bhante”ti kho thera bhikkhu bhagavato paccassosum. ","an6.61:12.3":"Bhagava etadavoca: ","an6.61:12.4":"“phasso kho, bhikkhave, eko anto, phassasamudayo dutiyo anto, phassanirodho majjhe, tanha sibbini; ","an6.61:12.5":"tanha hi nam sibbati tassa tasseva bhavassa abhinibbattiya. ","an6.61:12.6":"Ettavata kho, bhikkhave, bhikkhu abhinneyyam abhijanati, parinneyyam parijanati, abhinneyyam abhijananto parinneyyam parijananto dittheva dhamme dukkhassantakaro hoti”ti. ","an6.61:12.7":"Sattamam. "}