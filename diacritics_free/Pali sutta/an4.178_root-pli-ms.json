{"an4.178:0.1":"Anguttara Nikaya 4.178 ","an4.178:0.2":"18. Sancetaniyavagga ","an4.178:0.3":"Jambalisutta ","an4.178:1.1":"“Cattarome, bhikkhave, puggala santo samvijjamana lokasmim. ","an4.178:1.2":"Katame cattaro? ","an4.178:1.3":"Idha, bhikkhave, bhikkhu annataram santam cetovimuttim upasampajja viharati. ","an4.178:1.4":"So sakkayanirodham manasi karoti. ","an4.178:1.5":"Tassa sakkayanirodham manasi karoto sakkayanirodhe cittam na pakkhandati nappasidati na santitthati nadhimuccati. ","an4.178:1.6":"Tassa kho evam, bhikkhave, bhikkhuno na sakkayanirodho patikankho. ","an4.178:1.7":"Seyyathapi, bhikkhave, puriso lepagatena hatthena sakham ganheyya, tassa so hattho sajjeyyapi ganheyyapi bajjheyyapi; ","an4.178:1.8":"evamevam kho, bhikkhave, bhikkhu annataram santam cetovimuttim upasampajja viharati. ","an4.178:1.9":"So sakkayanirodham manasi karoti. ","an4.178:1.10":"Tassa sakkayanirodham manasi karoto sakkayanirodhe cittam na pakkhandati nappasidati na santitthati nadhimuccati. ","an4.178:1.11":"Tassa kho evam, bhikkhave, bhikkhuno na sakkayanirodho patikankho. ","an4.178:2.1":"Idha pana, bhikkhave, bhikkhu annataram santam cetovimuttim upasampajja viharati. ","an4.178:2.2":"So sakkayanirodham manasi karoti. ","an4.178:2.3":"Tassa sakkayanirodham manasi karoto sakkayanirodhe cittam pakkhandati pasidati santitthati adhimuccati. ","an4.178:2.4":"Tassa kho evam, bhikkhave, bhikkhuno sakkayanirodho patikankho. ","an4.178:2.5":"Seyyathapi, bhikkhave, puriso suddhena hatthena sakham ganheyya, tassa so hattho neva sajjeyya na ganheyya na bajjheyya; ","an4.178:2.6":"evamevam kho, bhikkhave, bhikkhu annataram santam cetovimuttim upasampajja viharati. ","an4.178:2.7":"So sakkayanirodham manasi karoti. ","an4.178:2.8":"Tassa sakkayanirodham manasi karoto sakkayanirodhe cittam pakkhandati pasidati santitthati adhimuccati. ","an4.178:2.9":"Tassa kho evam, bhikkhave, bhikkhuno sakkayanirodho patikankho. ","an4.178:3.1":"Idha pana, bhikkhave, bhikkhu annataram santam cetovimuttim upasampajja viharati. ","an4.178:3.2":"So avijjappabhedam manasi karoti. ","an4.178:3.3":"Tassa avijjappabhedam manasi karoto avijjappabhede cittam na pakkhandati nappasidati na santitthati nadhimuccati. ","an4.178:3.4":"Tassa kho evam, bhikkhave, bhikkhuno na avijjappabhedo patikankho. ","an4.178:3.5":"Seyyathapi, bhikkhave, jambali anekavassaganika. ","an4.178:3.6":"Tassa puriso yani ceva ayamukhani tani pidaheyya, yani ca apayamukhani tani vivareyya, devo ca na samma dharam anuppaveccheyya. ","an4.178:3.7":"Evanhi tassa, bhikkhave, jambaliya na alippabhedo patikankho. ","an4.178:3.8":"Evamevam kho, bhikkhave, bhikkhu annataram santam cetovimuttim upasampajja viharati. ","an4.178:3.9":"So avijjappabhedam manasi karoti. ","an4.178:3.10":"Tassa avijjappabhedam manasi karoto avijjappabhede cittam na pakkhandati nappasidati na santitthati nadhimuccati. ","an4.178:3.11":"Tassa kho evam, bhikkhave, bhikkhuno na avijjappabhedo patikankho. ","an4.178:4.1":"Idha pana, bhikkhave, bhikkhu annataram santam cetovimuttim upasampajja viharati. ","an4.178:4.2":"So avijjappabhedam manasi karoti. ","an4.178:4.3":"Tassa avijjappabhedam manasi karoto avijjappabhede cittam pakkhandati pasidati santitthati adhimuccati. ","an4.178:4.4":"Tassa kho evam, bhikkhave, bhikkhuno avijjappabhedo patikankho. ","an4.178:4.5":"Seyyathapi, bhikkhave, jambali anekavassaganika. ","an4.178:4.6":"Tassa puriso yani ceva ayamukhani tani vivareyya, yani ca apayamukhani tani pidaheyya, devo ca samma dharam anuppaveccheyya. ","an4.178:4.7":"Evanhi tassa, bhikkhave, jambaliya alippabhedo patikankho. ","an4.178:4.8":"Evamevam kho, bhikkhave, bhikkhu annataram santam cetovimuttim upasampajja viharati. ","an4.178:4.9":"So avijjappabhedam manasi karoti. ","an4.178:4.10":"Tassa avijjappabhedam manasi karoto avijjappabhede cittam pakkhandati pasidati santitthati adhimuccati. ","an4.178:4.11":"Tassa kho evam, bhikkhave, bhikkhuno avijjappabhedo patikankho. ","an4.178:4.12":"Ime kho, bhikkhave, cattaro puggala santo samvijjamana lokasmin”ti. ","an4.178:4.13":"Atthamam. "}