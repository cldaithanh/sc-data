{"sn54.14:0.1":"Samyutta Nikaya 54.14 ","sn54.14:0.2":"2. Dutiyavagga ","sn54.14:0.3":"Dutiyaanandasutta ","sn54.14:1.1":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho ayasmantam anandam bhagava etadavoca: ","sn54.14:1.2":"“atthi nu kho, ananda, ekadhammo bhavito bahulikato cattaro dhamme paripureti, cattaro dhamma bhavita bahulikata satta dhamme paripurenti, satta dhamma bhavita bahulikata dve dhamme paripurenti”ti. ","sn54.14:1.3":"“Bhagavammulaka no, bhante, dhamma …pe… ","sn54.14:1.4":"“atthananda, ekadhammo bhavito bahulikato cattaro dhamme paripureti, cattaro dhamma bhavita bahulikata satta dhamme paripurenti, satta dhamma bhavita bahulikata dve dhamme paripurenti. ","sn54.14:2.1":"Katamo cananda, ekadhammo bhavito bahulikato cattaro dhamme paripureti, cattaro dhamma bhavita bahulikata satta dhamme paripurenti, satta dhamma bhavita bahulikata dve dhamme paripurenti? ","sn54.14:2.2":"Anapanassatisamadhi, ananda, ekadhammo bhavito bahulikato cattaro satipatthane paripureti, cattaro satipatthana bhavita bahulikata satta bojjhange paripurenti, satta bojjhanga bhavita bahulikata vijjavimuttim paripurentiti. ","sn54.14:2.3":"Katham bhavito cananda, anapanassatisamadhi, katham bahulikato cattaro satipatthane paripureti? ","sn54.14:2.4":"Idhananda, bhikkhu arannagato va …pe… ","sn54.14:2.5":"evam bhavita kho, ananda, satta bojjhanga evam bahulikata vijjavimuttim paripurenti”ti. ","sn54.14:2.6":"Catuttham. "}