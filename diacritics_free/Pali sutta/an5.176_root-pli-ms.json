{"an5.176:0.1":"Anguttara Nikaya 5.176 ","an5.176:0.2":"18. Upasakavagga ","an5.176:0.3":"Pitisutta ","an5.176:1.1":"Atha kho anathapindiko gahapati pancamattehi upasakasatehi parivuto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho anathapindikam gahapatim bhagava etadavoca: ","an5.176:2.1":"“Tumhe kho, gahapati, bhikkhusangham paccupatthita civarapindapatasenasanagilanappaccayabhesajjaparikkharena. ","an5.176:2.2":"Na kho, gahapati, tavatakeneva tutthi karaniya: ","an5.176:2.3":"‘mayam bhikkhusangham paccupatthita civarapindapatasenasanagilanappaccayabhesajjaparikkharena’ti. ","an5.176:2.4":"Tasmatiha, gahapati, evam sikkhitabbam: ","an5.176:2.5":"‘kinti mayam kalena kalam pavivekam pitim upasampajja vihareyyama’ti. ","an5.176:2.6":"Evanhi vo, gahapati, sikkhitabban”ti. ","an5.176:3.1":"Evam vutte, ayasma sariputto bhagavantam etadavoca: ","an5.176:3.2":"“acchariyam, bhante, abbhutam, bhante. ","an5.176:3.3":"Yava subhasitancidam, bhante, bhagavata: ","an5.176:3.4":"‘tumhe kho, gahapati, bhikkhusangham paccupatthita civarapindapatasenasanagilanappaccayabhesajjaparikkharena. ","an5.176:3.5":"Na kho, gahapati, tavatakeneva tutthi karaniya—","an5.176:3.6":"mayam bhikkhusangham paccupatthita civarapindapatasenasanagilanappaccayabhesajjaparikkharenati. ","an5.176:3.7":"Tasmatiha, gahapati, evam sikkhitabbam—","an5.176:3.8":"kinti mayam kalena kalam pavivekam pitim upasampajja vihareyyamati. ","an5.176:3.9":"Evanhi vo, gahapati, sikkhitabban’ti. ","an5.176:3.10":"Yasmim, bhante, samaye ariyasavako pavivekam pitim upasampajja viharati, pancassa thanani tasmim samaye na honti. ","an5.176:3.11":"Yampissa kamupasamhitam dukkham domanassam, tampissa tasmim samaye na hoti. ","an5.176:3.12":"Yampissa kamupasamhitam sukham somanassam, tampissa tasmim samaye na hoti. ","an5.176:3.13":"Yampissa akusalupasamhitam dukkham domanassam, tampissa tasmim samaye na hoti. ","an5.176:3.14":"Yampissa akusalupasamhitam sukham somanassam, tampissa tasmim samaye na hoti. ","an5.176:3.15":"Yampissa kusalupasamhitam dukkham domanassam, tampissa tasmim samaye na hoti. ","an5.176:3.16":"Yasmim, bhante, samaye ariyasavako pavivekam pitim upasampajja viharati, imanissa panca thanani tasmim samaye na honti”ti. ","an5.176:4.1":"“Sadhu sadhu, sariputta. ","an5.176:4.2":"Yasmim, sariputta, samaye ariyasavako pavivekam pitim upasampajja viharati, pancassa thanani tasmim samaye na honti. ","an5.176:4.3":"Yampissa kamupasamhitam dukkham domanassam, tampissa tasmim samaye na hoti. ","an5.176:4.4":"Yampissa kamupasamhitam sukham somanassam, tampissa tasmim samaye na hoti. ","an5.176:4.5":"Yampissa akusalupasamhitam dukkham domanassam, tampissa tasmim samaye na hoti. ","an5.176:4.6":"Yampissa akusalupasamhitam sukham somanassam, tampissa tasmim samaye na hoti. ","an5.176:4.7":"Yampissa kusalupasamhitam dukkham domanassam, tampissa tasmim samaye na hoti. ","an5.176:4.8":"Yasmim, sariputta, samaye ariyasavako pavivekam pitim upasampajja viharati, imanissa panca thanani tasmim samaye na honti”ti. ","an5.176:4.9":"Chattham. "}