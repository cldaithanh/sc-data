{"sn46.56:0.1":"Samyutta Nikaya 46.56 ","sn46.56:0.2":"6. Sakacchavagga ","sn46.56:0.3":"Abhayasutta ","sn46.56:1.1":"Evam me sutam—","sn46.56:1.2":"ekam samayam bhagava rajagahe viharati gijjhakute pabbate. ","sn46.56:1.3":"Atha kho abhayo rajakumaro yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho abhayo rajakumaro bhagavantam etadavoca: ","sn46.56:1.4":"“purano, bhante, kassapo evamaha: ","sn46.56:1.5":"‘natthi hetu, natthi paccayo annanaya adassanaya. ","sn46.56:1.6":"Ahetu, appaccayo annanam adassanam hoti. ","sn46.56:1.7":"Natthi hetu, natthi paccayo nanaya dassanaya. ","sn46.56:1.8":"Ahetu, appaccayo nanam dassanam hoti’ti. ","sn46.56:1.9":"Idha bhagava kimaha”ti? ","sn46.56:1.10":"“Atthi, rajakumara, hetu, atthi paccayo annanaya adassanaya. ","sn46.56:1.11":"Sahetu, sappaccayo annanam adassanam hoti. ","sn46.56:1.12":"Atthi, rajakumara, hetu, atthi paccayo nanaya dassanaya. ","sn46.56:1.13":"Sahetu, sappaccayo nanam dassanam hoti”ti. ","sn46.56:2.1":"“Katamo pana, bhante, hetu, katamo paccayo annanaya adassanaya? ","sn46.56:2.2":"Katham sahetu, sappaccayo annanam adassanam hoti”ti? ","sn46.56:2.3":"“Yasmim kho, rajakumara, samaye kamaragapariyutthitena cetasa viharati kamaragaparetena, uppannassa ca kamaragassa nissaranam yathabhutam na janati na passati—","sn46.56:2.4":"ayampi kho, rajakumara, hetu, ayam paccayo annanaya adassanaya. ","sn46.56:2.5":"Evampi sahetu sappaccayo annanam adassanam hoti. ","sn46.56:3.1":"Puna caparam, rajakumara, yasmim samaye byapadapariyutthitena cetasa viharati byapadaparetena …pe… ","sn46.56:3.2":"thinamiddhapariyutthitena …pe… ","sn46.56:3.3":"uddhaccakukkuccapariyutthitena …pe… ","sn46.56:3.4":"vicikicchapariyutthitena cetasa viharati vicikicchaparetena, uppannaya ca vicikicchaya nissaranam yathabhutam na janati na passati—","sn46.56:3.5":"ayampi kho, rajakumara, hetu, ayam paccayo annanaya adassanaya. ","sn46.56:3.6":"Evampi sahetu sappaccayo annanam adassanam hoti”ti. ","sn46.56:4.1":"“Ko namayam, bhante, dhammapariyayo”ti? ","sn46.56:4.2":"“Nivarana namete, rajakumara”ti. ","sn46.56:4.3":"“Taggha, bhagava, nivarana; ","sn46.56:4.4":"taggha, sugata, nivarana. ","sn46.56:4.5":"Ekamekenapi kho, bhante, nivaranena abhibhuto yathabhutam na janeyya na passeyya, ko pana vado pancahi nivaranehi? ","sn46.56:5.1":"Katamo pana, bhante, hetu, katamo paccayo nanaya dassanaya? ","sn46.56:5.2":"Katham sahetu, sappaccayo nanam dassanam hoti”ti? ","sn46.56:5.3":"“Idha, rajakumara, bhikkhu satisambojjhangam bhaveti vivekanissitam viraganissitam nirodhanissitam vossaggaparinamim. ","sn46.56:5.4":"So satisambojjhangam bhavitena cittena yathabhutam janati passati—","sn46.56:5.5":"ayampi kho, rajakumara, hetu, ayam paccayo nanaya dassanaya. ","sn46.56:5.6":"Evampi sahetu, sappaccayo nanam dassanam hoti. ","sn46.56:6.1":"Puna caparam, rajakumara, bhikkhu …pe… ","sn46.56:6.2":"upekkhasambojjhangam bhaveti vivekanissitam viraganissitam nirodhanissitam vossaggaparinamim. ","sn46.56:6.3":"So upekkhasambojjhangam bhavitena cittena yathabhutam janati passati—","sn46.56:6.4":"ayampi kho, rajakumara, hetu, ayam paccayo nanaya dassanaya. ","sn46.56:6.5":"Evam sahetu, sappaccayo nanam dassanam hoti”ti. ","sn46.56:7.1":"“Ko namayam, bhante, dhammapariyayo”ti? ","sn46.56:7.2":"“Bojjhanga namete, rajakumara”ti. ","sn46.56:7.3":"“Taggha, bhagava, bojjhanga; ","sn46.56:7.4":"taggha, sugata, bojjhanga. ","sn46.56:7.5":"Ekamekenapi kho, bhante, bojjhangena samannagato yathabhutam janeyya passeyya, ko pana vado sattahi bojjhangehi? ","sn46.56:7.6":"Yopi me, bhante, gijjhakutam pabbatam arohantassa kayakilamatho cittakilamatho, sopi me patippassaddho, dhammo ca me abhisamito”ti. ","sn46.56:7.7":"Chattham. ","sn46.56:7.8":"Sakacchavaggo chattho. ","sn46.56:8.0":"Tassuddanam ","sn46.56:8.1":"Ahara pariyayamaggi, ","sn46.56:8.2":"mettam sangaravena ca; ","sn46.56:8.3":"Abhayo pucchito panham, ","sn46.56:8.4":"gijjhakutamhi pabbateti. "}