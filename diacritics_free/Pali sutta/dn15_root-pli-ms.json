{"dn15:0.1":"Digha Nikaya 15 ","dn15:0.2":"Mahanidanasutta ","dn15:1.0":"1. Paticcasamuppada ","dn15:1.1":"Evam me sutam—","dn15:1.2":"ekam samayam bhagava kurusu viharati kammasadhammam nama kurunam nigamo. ","dn15:1.3":"Atha kho ayasma anando yena bhagava tenupasankami, upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","dn15:1.4":"“acchariyam, bhante, abbhutam, bhante. ","dn15:1.5":"Yava gambhiro cayam, bhante, paticcasamuppado gambhiravabhaso ca, atha ca pana me uttanakuttanako viya khayati”ti. ","dn15:1.6":"“Ma hevam, ananda, avaca, ma hevam, ananda, avaca. ","dn15:1.7":"Gambhiro cayam, ananda, paticcasamuppado gambhiravabhaso ca. ","dn15:1.8":"Etassa, ananda, dhammassa ananubodha appativedha evamayam paja tantakulakajata kulaganthikajata munjapabbajabhuta apayam duggatim vinipatam samsaram nativattati. ","dn15:2.1":"‘Atthi idappaccaya jaramaranan’ti iti putthena sata, ananda, atthitissa vacaniyam. ","dn15:2.2":"‘Kimpaccaya jaramaranan’ti iti ce vadeyya, ‘jatipaccaya jaramaranan’ti iccassa vacaniyam. ","dn15:2.3":"‘Atthi idappaccaya jati’ti iti putthena sata, ananda, atthitissa vacaniyam. ","dn15:2.4":"‘Kimpaccaya jati’ti iti ce vadeyya, ‘bhavapaccaya jati’ti iccassa vacaniyam. ","dn15:2.5":"‘Atthi idappaccaya bhavo’ti iti putthena sata, ananda, atthitissa vacaniyam. ","dn15:2.6":"‘Kimpaccaya bhavo’ti iti ce vadeyya, ‘upadanapaccaya bhavo’ti iccassa vacaniyam. ","dn15:2.7":"‘Atthi idappaccaya upadanan’ti iti putthena sata, ananda, atthitissa vacaniyam. ","dn15:2.8":"‘Kimpaccaya upadanan’ti iti ce vadeyya, ‘tanhapaccaya upadanan’ti iccassa vacaniyam. ","dn15:2.9":"‘Atthi idappaccaya tanha’ti iti putthena sata, ananda, atthitissa vacaniyam. ","dn15:2.10":"‘Kimpaccaya tanha’ti iti ce vadeyya, ‘vedanapaccaya tanha’ti iccassa vacaniyam. ","dn15:2.11":"‘Atthi idappaccaya vedana’ti iti putthena sata, ananda, atthitissa vacaniyam. ","dn15:2.12":"‘Kimpaccaya vedana’ti iti ce vadeyya, ‘phassapaccaya vedana’ti iccassa vacaniyam. ","dn15:2.13":"‘Atthi idappaccaya phasso’ti iti putthena sata, ananda, atthitissa vacaniyam. ","dn15:2.14":"‘Kimpaccaya phasso’ti iti ce vadeyya, ‘namarupapaccaya phasso’ti iccassa vacaniyam. ","dn15:2.15":"‘Atthi idappaccaya namarupan’ti iti putthena sata, ananda, atthitissa vacaniyam. ","dn15:2.16":"‘Kimpaccaya namarupan’ti iti ce vadeyya, ‘vinnanapaccaya namarupan’ti iccassa vacaniyam. ","dn15:2.17":"‘Atthi idappaccaya vinnanan’ti iti putthena sata, ananda, atthitissa vacaniyam. ","dn15:2.18":"‘Kimpaccaya vinnanan’ti iti ce vadeyya, ‘namarupapaccaya vinnanan’ti iccassa vacaniyam. ","dn15:3.1":"Iti kho, ananda, namarupapaccaya vinnanam, vinnanapaccaya namarupam, namarupapaccaya phasso, phassapaccaya vedana, vedanapaccaya tanha, tanhapaccaya upadanam, upadanapaccaya bhavo, bhavapaccaya jati, jatipaccaya jaramaranam sokaparidevadukkhadomanassupayasa sambhavanti. ","dn15:3.2":"Evametassa kevalassa dukkhakkhandhassa samudayo hoti. ","dn15:4.1":"‘Jatipaccaya jaramaranan’ti iti kho panetam vuttam, tadananda, iminapetam pariyayena veditabbam, yatha jatipaccaya jaramaranam. ","dn15:4.2":"Jati ca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:4.3":"devanam va devattaya, gandhabbanam va gandhabbattaya, yakkhanam va yakkhattaya, bhutanam va bhutattaya, manussanam va manussattaya, catuppadanam va catuppadattaya, pakkhinam va pakkhittaya, sarisapanam va sarisapattaya, tesam tesanca hi, ananda, sattanam tadattaya jati nabhavissa. Sabbaso jatiya asati jatinirodha api nu kho jaramaranam pannayetha”ti? ","dn15:4.4":"“No hetam, bhante”. ","dn15:4.5":"“Tasmatihananda, eseva hetu etam nidanam esa samudayo esa paccayo jaramaranassa, yadidam jati. ","dn15:5.1":"‘Bhavapaccaya jati’ti iti kho panetam vuttam, tadananda, iminapetam pariyayena veditabbam, yatha bhavapaccaya jati. ","dn15:5.2":"Bhavo ca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:5.3":"kamabhavo va rupabhavo va arupabhavo va, sabbaso bhave asati bhavanirodha api nu kho jati pannayetha”ti? ","dn15:5.4":"“No hetam, bhante”. ","dn15:5.5":"“Tasmatihananda, eseva hetu etam nidanam esa samudayo esa paccayo jatiya, yadidam bhavo. ","dn15:6.1":"‘Upadanapaccaya bhavo’ti iti kho panetam vuttam, tadananda, iminapetam pariyayena veditabbam, yatha upadanapaccaya bhavo. ","dn15:6.2":"Upadananca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:6.3":"kamupadanam va ditthupadanam va silabbatupadanam va attavadupadanam va, sabbaso upadane asati upadananirodha api nu kho bhavo pannayetha”ti? ","dn15:6.4":"“No hetam, bhante”. ","dn15:6.5":"“Tasmatihananda, eseva hetu etam nidanam esa samudayo esa paccayo bhavassa, yadidam upadanam. ","dn15:7.1":"‘Tanhapaccaya upadanan’ti iti kho panetam vuttam tadananda, iminapetam pariyayena veditabbam, yatha tanhapaccaya upadanam. ","dn15:7.2":"Tanha ca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:7.3":"rupatanha saddatanha gandhatanha rasatanha photthabbatanha dhammatanha, sabbaso tanhaya asati tanhanirodha api nu kho upadanam pannayetha”ti? ","dn15:7.4":"“No hetam, bhante”. ","dn15:7.5":"“Tasmatihananda, eseva hetu etam nidanam esa samudayo esa paccayo upadanassa, yadidam tanha. ","dn15:8.1":"‘Vedanapaccaya tanha’ti iti kho panetam vuttam, tadananda, iminapetam pariyayena veditabbam, yatha vedanapaccaya tanha. ","dn15:8.2":"Vedana ca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:8.3":"cakkhusamphassaja vedana sotasamphassaja vedana ghanasamphassaja vedana jivhasamphassaja vedana kayasamphassaja vedana manosamphassaja vedana, sabbaso vedanaya asati vedananirodha api nu kho tanha pannayetha”ti? ","dn15:8.4":"“No hetam, bhante”. ","dn15:8.5":"“Tasmatihananda, eseva hetu etam nidanam esa samudayo esa paccayo tanhaya, yadidam vedana. ","dn15:9.1":"Iti kho panetam, ananda, vedanam paticca tanha, tanham paticca pariyesana, pariyesanam paticca labho, labham paticca vinicchayo, vinicchayam paticca chandarago, chandaragam paticca ajjhosanam, ajjhosanam paticca pariggaho, pariggaham paticca macchariyam, macchariyam paticca arakkho. ","dn15:9.2":"Arakkhadhikaranam dandadanasatthadanakalahaviggahavivadatuvamtuvampesunnamusavada aneke papaka akusala dhamma sambhavanti. ","dn15:10.1":"‘Arakkhadhikaranam dandadanasatthadanakalahaviggahavivadatuvamtuvampesunnamusavada aneke papaka akusala dhamma sambhavanti’ti iti kho panetam vuttam, tadananda, iminapetam pariyayena veditabbam, yatha arakkhadhikaranam dandadanasatthadanakalahaviggahavivadatuvamtuvampesunnamusavada aneke papaka akusala dhamma sambhavanti. ","dn15:10.2":"Arakkho ca hi, ananda, nabhavissa sabbena sabbam sabbatha sabbam kassaci kimhici, sabbaso arakkhe asati arakkhanirodha api nu kho dandadanasatthadanakalahaviggahavivadatuvamtuvampesunnamusavada aneke papaka akusala dhamma sambhaveyyun”ti? ","dn15:10.3":"“No hetam, bhante”. ","dn15:10.4":"“Tasmatihananda, eseva hetu etam nidanam esa samudayo esa paccayo dandadanasatthadanakalahaviggahavivadatuvamtuvampesunnamusavadanam anekesam papakanam akusalanam dhammanam sambhavaya yadidam arakkho. ","dn15:11.1":"‘Macchariyam paticca arakkho’ti iti kho panetam vuttam, tadananda, iminapetam pariyayena veditabbam, yatha macchariyam paticca arakkho. ","dn15:11.2":"Macchariyanca hi, ananda, nabhavissa sabbena sabbam sabbatha sabbam kassaci kimhici, sabbaso macchariye asati macchariyanirodha api nu kho arakkho pannayetha”ti? ","dn15:11.3":"“No hetam, bhante”. ","dn15:11.4":"“Tasmatihananda, eseva hetu etam nidanam esa samudayo esa paccayo arakkhassa, yadidam macchariyam. ","dn15:12.1":"‘Pariggaham paticca macchariyan’ti iti kho panetam vuttam, tadananda, iminapetam pariyayena veditabbam, yatha pariggaham paticca macchariyam. ","dn15:12.2":"Pariggaho ca hi, ananda, nabhavissa sabbena sabbam sabbatha sabbam kassaci kimhici, sabbaso pariggahe asati pariggahanirodha api nu kho macchariyam pannayetha”ti? ","dn15:12.3":"“No hetam, bhante”. ","dn15:12.4":"“Tasmatihananda, eseva hetu etam nidanam esa samudayo esa paccayo macchariyassa, yadidam pariggaho. ","dn15:13.1":"‘Ajjhosanam paticca pariggaho’ti iti kho panetam vuttam, tadananda, iminapetam pariyayena veditabbam, yatha ajjhosanam paticca pariggaho. ","dn15:13.2":"Ajjhosananca hi, ananda, nabhavissa sabbena sabbam sabbatha sabbam kassaci kimhici, sabbaso ajjhosane asati ajjhosananirodha api nu kho pariggaho pannayetha”ti? ","dn15:13.3":"“No hetam, bhante”. ","dn15:13.4":"“Tasmatihananda, eseva hetu etam nidanam esa samudayo esa paccayo pariggahassa—yadidam ajjhosanam. ","dn15:14.1":"‘Chandaragam paticca ajjhosanan’ti iti kho panetam vuttam, tadananda, iminapetam pariyayena veditabbam, yatha chandaragam paticca ajjhosanam. ","dn15:14.2":"Chandarago ca hi, ananda, nabhavissa sabbena sabbam sabbatha sabbam kassaci kimhici, sabbaso chandarage asati chandaraganirodha api nu kho ajjhosanam pannayetha”ti? ","dn15:14.3":"“No hetam, bhante”. ","dn15:14.4":"“Tasmatihananda, eseva hetu etam nidanam esa samudayo esa paccayo ajjhosanassa, yadidam chandarago. ","dn15:15.1":"‘Vinicchayam paticca chandarago’ti iti kho panetam vuttam, tadananda, iminapetam pariyayena veditabbam, yatha vinicchayam paticca chandarago. ","dn15:15.2":"Vinicchayo ca hi, ananda, nabhavissa sabbena sabbam sabbatha sabbam kassaci kimhici, sabbaso vinicchaye asati vinicchayanirodha api nu kho chandarago pannayetha”ti? ","dn15:15.3":"“No hetam, bhante”. ","dn15:15.4":"“Tasmatihananda, eseva hetu etam nidanam esa samudayo esa paccayo chandaragassa, yadidam vinicchayo. ","dn15:16.1":"‘Labham paticca vinicchayo’ti iti kho panetam vuttam, tadananda, iminapetam pariyayena veditabbam, yatha labham paticca vinicchayo. ","dn15:16.2":"Labho ca hi, ananda, nabhavissa sabbena sabbam sabbatha sabbam kassaci kimhici, sabbaso labhe asati labhanirodha api nu kho vinicchayo pannayetha”ti? ","dn15:16.3":"“No hetam, bhante”. ","dn15:16.4":"“Tasmatihananda, eseva hetu etam nidanam esa samudayo esa paccayo vinicchayassa, yadidam labho. ","dn15:17.1":"‘Pariyesanam paticca labho’ti iti kho panetam vuttam, tadananda, iminapetam pariyayena veditabbam, yatha pariyesanam paticca labho. ","dn15:17.2":"Pariyesana ca hi, ananda, nabhavissa sabbena sabbam sabbatha sabbam kassaci kimhici, sabbaso pariyesanaya asati pariyesananirodha api nu kho labho pannayetha”ti? ","dn15:17.3":"“No hetam, bhante”. ","dn15:17.4":"“Tasmatihananda, eseva hetu etam nidanam esa samudayo esa paccayo labhassa, yadidam pariyesana. ","dn15:18.1":"‘Tanham paticca pariyesana’ti iti kho panetam vuttam, tadananda, iminapetam pariyayena veditabbam, yatha tanham paticca pariyesana. ","dn15:18.2":"Tanha ca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:18.3":"kamatanha bhavatanha vibhavatanha, sabbaso tanhaya asati tanhanirodha api nu kho pariyesana pannayetha”ti? ","dn15:18.4":"“No hetam, bhante”. ","dn15:18.5":"“Tasmatihananda, eseva hetu etam nidanam esa samudayo esa paccayo pariyesanaya, yadidam tanha. ","dn15:18.6":"Iti kho, ananda, ime dve dhamma dvayena vedanaya ekasamosarana bhavanti. ","dn15:19.1":"‘Phassapaccaya vedana’ti iti kho panetam vuttam, tadananda, iminapetam pariyayena veditabbam, yatha phassapaccaya vedana. ","dn15:19.2":"Phasso ca hi, ananda, nabhavissa sabbena sabbam sabbatha sabbam kassaci kimhici, seyyathidam—","dn15:19.3":"cakkhusamphasso sotasamphasso ghanasamphasso jivhasamphasso kayasamphasso manosamphasso, sabbaso phasse asati phassanirodha api nu kho vedana pannayetha”ti? ","dn15:19.4":"“No hetam, bhante”. ","dn15:19.5":"“Tasmatihananda, eseva hetu etam nidanam esa samudayo esa paccayo vedanaya, yadidam phasso. ","dn15:20.1":"‘Namarupapaccaya phasso’ti iti kho panetam vuttam, tadananda, iminapetam pariyayena veditabbam, yatha namarupapaccaya phasso. ","dn15:20.2":"Yehi, ananda, akarehi yehi lingehi yehi nimittehi yehi uddesehi namakayassa pannatti hoti, tesu akaresu tesu lingesu tesu nimittesu tesu uddesesu asati api nu kho rupakaye adhivacanasamphasso pannayetha”ti? ","dn15:20.3":"“No hetam, bhante”. ","dn15:20.4":"“Yehi, ananda, akarehi yehi lingehi yehi nimittehi yehi uddesehi rupakayassa pannatti hoti, tesu akaresu …pe… tesu uddesesu asati api nu kho namakaye patighasamphasso pannayetha”ti? ","dn15:20.5":"“No hetam, bhante”. ","dn15:20.6":"“Yehi, ananda, akarehi …pe… yehi uddesehi namakayassa ca rupakayassa ca pannatti hoti, tesu akaresu …pe… tesu uddesesu asati api nu kho adhivacanasamphasso va patighasamphasso va pannayetha”ti? ","dn15:20.7":"“No hetam, bhante”. ","dn15:20.8":"“Yehi, ananda, akarehi …pe… yehi uddesehi namarupassa pannatti hoti, tesu akaresu …pe… tesu uddesesu asati api nu kho phasso pannayetha”ti? ","dn15:20.9":"“No hetam, bhante”. ","dn15:20.10":"“Tasmatihananda, eseva hetu etam nidanam esa samudayo esa paccayo phassassa, yadidam namarupam. ","dn15:21.1":"‘Vinnanapaccaya namarupan’ti iti kho panetam vuttam, tadananda, iminapetam pariyayena veditabbam, yatha vinnanapaccaya namarupam. ","dn15:21.2":"Vinnananca hi, ananda, matukucchismim na okkamissatha, api nu kho namarupam matukucchismim samuccissatha”ti? ","dn15:21.3":"“No hetam, bhante”. ","dn15:21.4":"“Vinnananca hi, ananda, matukucchismim okkamitva vokkamissatha, api nu kho namarupam itthattaya abhinibbattissatha”ti? ","dn15:21.5":"“No hetam, bhante”. ","dn15:21.6":"“Vinnananca hi, ananda, daharasseva sato vocchijjissatha kumarakassa va kumarikaya va, api nu kho namarupam vuddhim virulhim vepullam apajjissatha”ti? ","dn15:21.7":"“No hetam, bhante”. ","dn15:21.8":"“Tasmatihananda, eseva hetu etam nidanam esa samudayo esa paccayo namarupassa—yadidam vinnanam. ","dn15:22.1":"‘Namarupapaccaya vinnanan’ti iti kho panetam vuttam, tadananda, iminapetam pariyayena veditabbam, yatha namarupapaccaya vinnanam. ","dn15:22.2":"Vinnananca hi, ananda, namarupe patittham na labhissatha, api nu kho ayatim jatijaramaranam dukkhasamudayasambhavo pannayetha”ti? ","dn15:22.3":"“No hetam, bhante”. ","dn15:22.4":"“Tasmatihananda, eseva hetu etam nidanam esa samudayo esa paccayo vinnanassa yadidam namarupam. ","dn15:22.5":"Ettavata kho, ananda, jayetha va jiyetha va miyetha va cavetha va upapajjetha va. ","dn15:22.6":"Ettavata adhivacanapatho, ettavata niruttipatho, ettavata pannattipatho, ettavata pannavacaram, ettavata vattam vattati itthattam pannapanaya yadidam namarupam saha vinnanena annamannapaccayata pavattati. ","dn15:23.0":"2. Attapannatti ","dn15:23.1":"Kittavata ca, ananda, attanam pannapento pannapeti? ","dn15:23.2":"Rupim va hi, ananda, parittam attanam pannapento pannapeti: ","dn15:23.3":"‘rupi me paritto atta’ti. ","dn15:23.4":"Rupim va hi, ananda, anantam attanam pannapento pannapeti: ","dn15:23.5":"‘rupi me ananto atta’ti. ","dn15:23.6":"Arupim va hi, ananda, parittam attanam pannapento pannapeti: ","dn15:23.7":"‘arupi me paritto atta’ti. ","dn15:23.8":"Arupim va hi, ananda, anantam attanam pannapento pannapeti: ","dn15:23.9":"‘arupi me ananto atta’ti. ","dn15:24.1":"Tatrananda, yo so rupim parittam attanam pannapento pannapeti. ","dn15:24.2":"Etarahi va so rupim parittam attanam pannapento pannapeti, tattha bhavim va so rupim parittam attanam pannapento pannapeti, ‘atatham va pana santam tathattaya upakappessami’ti iti va panassa hoti. ","dn15:24.3":"Evam santam kho, ananda, rupim parittattanuditthi anusetiti iccalam vacanaya. ","dn15:24.4":"Tatrananda, yo so rupim anantam attanam pannapento pannapeti. ","dn15:24.5":"Etarahi va so rupim anantam attanam pannapento pannapeti, tattha bhavim va so rupim anantam attanam pannapento pannapeti, ‘atatham va pana santam tathattaya upakappessami’ti iti va panassa hoti. ","dn15:24.6":"Evam santam kho, ananda, rupim anantattanuditthi anusetiti iccalam vacanaya. ","dn15:24.7":"Tatrananda, yo so arupim parittam attanam pannapento pannapeti. ","dn15:24.8":"Etarahi va so arupim parittam attanam pannapento pannapeti, tattha bhavim va so arupim parittam attanam pannapento pannapeti, ‘atatham va pana santam tathattaya upakappessami’ti iti va panassa hoti. ","dn15:24.9":"Evam santam kho, ananda, arupim parittattanuditthi anusetiti iccalam vacanaya. ","dn15:24.10":"Tatrananda, yo so arupim anantam attanam pannapento pannapeti. ","dn15:24.11":"Etarahi va so arupim anantam attanam pannapento pannapeti, tattha bhavim va so arupim anantam attanam pannapento pannapeti, ‘atatham va pana santam tathattaya upakappessami’ti iti va panassa hoti. ","dn15:24.12":"Evam santam kho, ananda, arupim anantattanuditthi anusetiti iccalam vacanaya. ","dn15:24.13":"Ettavata kho, ananda, attanam pannapento pannapeti. ","dn15:25.0":"3. Naattapannatti ","dn15:25.1":"Kittavata ca, ananda, attanam na pannapento na pannapeti? ","dn15:25.2":"Rupim va hi, ananda, parittam attanam na pannapento na pannapeti: ","dn15:25.3":"‘rupi me paritto atta’ti. ","dn15:25.4":"Rupim va hi, ananda, anantam attanam na pannapento na pannapeti: ","dn15:25.5":"‘rupi me ananto atta’ti. ","dn15:25.6":"Arupim va hi, ananda, parittam attanam na pannapento na pannapeti: ","dn15:25.7":"‘arupi me paritto atta’ti. ","dn15:25.8":"Arupim va hi, ananda, anantam attanam na pannapento na pannapeti: ","dn15:25.9":"‘arupi me ananto atta’ti. ","dn15:26.1":"Tatrananda, yo so rupim parittam attanam na pannapento na pannapeti. ","dn15:26.2":"Etarahi va so rupim parittam attanam na pannapento na pannapeti, tattha bhavim va so rupim parittam attanam na pannapento na pannapeti, ‘atatham va pana santam tathattaya upakappessami’ti iti va panassa na hoti. ","dn15:26.3":"Evam santam kho, ananda, rupim parittattanuditthi nanusetiti iccalam vacanaya. ","dn15:26.4":"Tatrananda, yo so rupim anantam attanam na pannapento na pannapeti. ","dn15:26.5":"Etarahi va so rupim anantam attanam na pannapento na pannapeti, tattha bhavim va so rupim anantam attanam na pannapento na pannapeti, ‘atatham va pana santam tathattaya upakappessami’ti iti va panassa na hoti. ","dn15:26.6":"Evam santam kho, ananda, rupim anantattanuditthi nanusetiti iccalam vacanaya. ","dn15:26.7":"Tatrananda, yo so arupim parittam attanam na pannapento na pannapeti. ","dn15:26.8":"Etarahi va so arupim parittam attanam na pannapento na pannapeti, tattha bhavim va so arupim parittam attanam na pannapento na pannapeti, ‘atatham va pana santam tathattaya upakappessami’ti iti va panassa na hoti. ","dn15:26.9":"Evam santam kho, ananda, arupim parittattanuditthi nanusetiti iccalam vacanaya. ","dn15:26.10":"Tatrananda, yo so arupim anantam attanam na pannapento na pannapeti. ","dn15:26.11":"Etarahi va so arupim anantam attanam na pannapento na pannapeti, tattha bhavim va so arupim anantam attanam na pannapento na pannapeti, ‘atatham va pana santam tathattaya upakappessami’ti iti va panassa na hoti. ","dn15:26.12":"Evam santam kho, ananda, arupim anantattanuditthi nanusetiti iccalam vacanaya. ","dn15:26.13":"Ettavata kho, ananda, attanam na pannapento na pannapeti. ","dn15:27.0":"4. Attasamanupassana ","dn15:27.1":"Kittavata ca, ananda, attanam samanupassamano samanupassati? ","dn15:27.2":"Vedanam va hi, ananda, attanam samanupassamano samanupassati: ","dn15:27.3":"‘vedana me atta’ti. ","dn15:27.4":"‘Na heva kho me vedana atta, appatisamvedano me atta’ti iti va hi, ananda, attanam samanupassamano samanupassati. ","dn15:27.5":"‘Na heva kho me vedana atta, nopi appatisamvedano me atta, atta me vediyati, vedanadhammo hi me atta’ti iti va hi, ananda, attanam samanupassamano samanupassati. ","dn15:28.1":"Tatrananda, yo so evamaha: ","dn15:28.2":"‘vedana me atta’ti, ","dn15:28.3":"so evamassa vacaniyo: ","dn15:28.4":"‘tisso kho ima, avuso, vedana—","dn15:28.5":"sukha vedana dukkha vedana adukkhamasukha vedana. ","dn15:28.6":"Imasam kho tvam tissannam vedananam katamam attato samanupassasi’ti? ","dn15:28.7":"Yasmim, ananda, samaye sukham vedanam vedeti, neva tasmim samaye dukkham vedanam vedeti, na adukkhamasukham vedanam vedeti; ","dn15:28.8":"sukhamyeva tasmim samaye vedanam vedeti. ","dn15:28.9":"Yasmim, ananda, samaye dukkham vedanam vedeti, neva tasmim samaye sukham vedanam vedeti, na adukkhamasukham vedanam vedeti; ","dn15:28.10":"dukkhamyeva tasmim samaye vedanam vedeti. ","dn15:28.11":"Yasmim, ananda, samaye adukkhamasukham vedanam vedeti, neva tasmim samaye sukham vedanam vedeti, na dukkham vedanam vedeti; ","dn15:28.12":"adukkhamasukhamyeva tasmim samaye vedanam vedeti. ","dn15:29.1":"Sukhapi kho, ananda, vedana anicca sankhata paticcasamuppanna khayadhamma vayadhamma viragadhamma nirodhadhamma. ","dn15:29.2":"Dukkhapi kho, ananda, vedana anicca sankhata paticcasamuppanna khayadhamma vayadhamma viragadhamma nirodhadhamma. ","dn15:29.3":"Adukkhamasukhapi kho, ananda, vedana anicca sankhata paticcasamuppanna khayadhamma vayadhamma viragadhamma nirodhadhamma. ","dn15:29.4":"Tassa sukham vedanam vediyamanassa ‘eso me atta’ti hoti. ","dn15:29.5":"Tassayeva sukhaya vedanaya nirodha ‘byaga me atta’ti hoti. ","dn15:29.6":"Dukkham vedanam vediyamanassa ‘eso me atta’ti hoti. ","dn15:29.7":"Tassayeva dukkhaya vedanaya nirodha ‘byaga me atta’ti hoti. ","dn15:29.8":"Adukkhamasukham vedanam vediyamanassa ‘eso me atta’ti hoti. ","dn15:29.9":"Tassayeva adukkhamasukhaya vedanaya nirodha ‘byaga me atta’ti hoti. ","dn15:29.10":"Iti so dittheva dhamme aniccasukhadukkhavokinnam uppadavayadhammam attanam samanupassamano samanupassati, yo so evamaha: ‘vedana me atta’ti. ","dn15:29.11":"Tasmatihananda, etena petam nakkhamati: ‘vedana me atta’ti samanupassitum. ","dn15:30.1":"Tatrananda, yo so evamaha: ","dn15:30.2":"‘na heva kho me vedana atta, appatisamvedano me atta’ti, so evamassa vacaniyo: ","dn15:30.3":"‘yattha panavuso, sabbaso vedayitam natthi api nu kho, tattha “ayamahamasmi”ti siya’”ti? ","dn15:30.4":"“No hetam, bhante”. ","dn15:30.5":"“Tasmatihananda, etena petam nakkhamati: ‘na heva kho me vedana atta, appatisamvedano me atta’ti samanupassitum. ","dn15:31.1":"Tatrananda, yo so evamaha: ","dn15:31.2":"‘na heva kho me vedana atta, nopi appatisamvedano me atta, atta me vediyati, vedanadhammo hi me atta’ti. ","dn15:31.3":"So evamassa vacaniyo—","dn15:31.4":"vedana ca hi, avuso, sabbena sabbam sabbatha sabbam aparisesa nirujjheyyum. ","dn15:31.5":"Sabbaso vedanaya asati vedananirodha api nu kho tattha ‘ayamahamasmi’ti siya”ti? ","dn15:31.6":"“No hetam, bhante”. ","dn15:31.7":"“Tasmatihananda, etena petam nakkhamati: ‘na heva kho me vedana atta, nopi appatisamvedano me atta, atta me vediyati, vedanadhammo hi me atta’ti samanupassitum. ","dn15:32.1":"Yato kho, ananda, bhikkhu neva vedanam attanam samanupassati, nopi appatisamvedanam attanam samanupassati, nopi ‘atta me vediyati, vedanadhammo hi me atta’ti samanupassati. ","dn15:32.2":"So evam na samanupassanto na ca kinci loke upadiyati, ","dn15:32.3":"anupadiyam na paritassati, aparitassam paccattanneva parinibbayati, ","dn15:32.4":"‘khina jati, vusitam brahmacariyam, katam karaniyam, naparam itthattaya’ti pajanati. ","dn15:32.5":"Evam vimuttacittam kho, ananda, bhikkhum yo evam vadeyya: ","dn15:32.6":"‘hoti tathagato param marana itissa ditthi’ti, tadakallam. ","dn15:32.7":"‘Na hoti tathagato param marana itissa ditthi’ti, tadakallam. ","dn15:32.8":"‘Hoti ca na ca hoti tathagato param marana itissa ditthi’ti, tadakallam. ","dn15:32.9":"‘Neva hoti na na hoti tathagato param marana itissa ditthi’ti, tadakallam. ","dn15:32.10":"Tam kissa hetu? ","dn15:32.11":"Yavata, ananda, adhivacanam yavata adhivacanapatho, yavata nirutti yavata niruttipatho, yavata pannatti yavata pannattipatho, yavata panna yavata pannavacaram, yavata vattam, yavata vattati, tadabhinnavimutto bhikkhu, tadabhinnavimuttam bhikkhum ‘na janati na passati itissa ditthi’ti, tadakallam. ","dn15:33.0":"5. Sattavinnanatthiti ","dn15:33.1":"Satta kho, ananda, vinnanatthitiyo, dve ayatanani. ","dn15:33.2":"Katama satta? ","dn15:33.3":"Santananda, satta nanattakaya nanattasannino, seyyathapi manussa, ekacce ca deva, ekacce ca vinipatika. ","dn15:33.4":"Ayam pathama vinnanatthiti. ","dn15:33.5":"Santananda, satta nanattakaya ekattasannino, seyyathapi deva brahmakayika pathamabhinibbatta. ","dn15:33.6":"Ayam dutiya vinnanatthiti. ","dn15:33.7":"Santananda, satta ekattakaya nanattasannino, seyyathapi deva abhassara. ","dn15:33.8":"Ayam tatiya vinnanatthiti. ","dn15:33.9":"Santananda, satta ekattakaya ekattasannino, seyyathapi deva subhakinha. ","dn15:33.10":"Ayam catutthi vinnanatthiti. ","dn15:33.11":"Santananda, satta sabbaso rupasannanam samatikkama patighasannanam atthangama nanattasannanam amanasikara ‘ananto akaso’ti akasanancayatanupaga. ","dn15:33.12":"Ayam pancami vinnanatthiti. ","dn15:33.13":"Santananda, satta sabbaso akasanancayatanam samatikkamma ‘anantam vinnanan’ti vinnanancayatanupaga. ","dn15:33.14":"Ayam chatthi vinnanatthiti. ","dn15:33.15":"Santananda, satta sabbaso vinnanancayatanam samatikkamma ‘natthi kinci’ti akincannayatanupaga. ","dn15:33.16":"Ayam sattami vinnanatthiti. ","dn15:33.17":"Asannasattayatanam nevasannanasannayatanameva dutiyam. ","dn15:34.1":"Tatrananda, yayam pathama vinnanatthiti nanattakaya nanattasannino, seyyathapi manussa, ekacce ca deva, ekacce ca vinipatika. ","dn15:34.2":"Yo nu kho, ananda, tanca pajanati, tassa ca samudayam pajanati, tassa ca atthangamam pajanati, tassa ca assadam pajanati, tassa ca adinavam pajanati, tassa ca nissaranam pajanati, kallam nu tena tadabhinanditun”ti? ","dn15:34.3":"“No hetam, bhante” …pe… ","dn15:34.4":"“tatrananda, yamidam asannasattayatanam. ","dn15:34.5":"Yo nu kho, ananda, tanca pajanati, tassa ca samudayam pajanati, tassa ca atthangamam pajanati, tassa ca assadam pajanati, tassa ca adinavam pajanati, tassa ca nissaranam pajanati, kallam nu tena tadabhinanditun”ti? ","dn15:34.6":"“No hetam, bhante”. ","dn15:34.7":"“Tatrananda, yamidam nevasannanasannayatanam. ","dn15:34.8":"Yo nu kho, ananda, tanca pajanati, tassa ca samudayam pajanati, tassa ca atthangamam pajanati, tassa ca assadam pajanati, tassa ca adinavam pajanati, tassa ca nissaranam pajanati, kallam nu tena tadabhinanditun”ti? ","dn15:34.9":"“No hetam, bhante”. ","dn15:34.10":"“Yato kho, ananda, bhikkhu imasanca sattannam vinnanatthitinam imesanca dvinnam ayatananam samudayanca atthangamanca assadanca adinavanca nissarananca yathabhutam viditva anupada vimutto hoti, ayam vuccatananda, bhikkhu pannavimutto. ","dn15:35.0":"6. Atthavimokkha ","dn15:35.1":"Attha kho ime, ananda, vimokkha. ","dn15:35.2":"Katame attha? ","dn15:35.3":"Rupi rupani passati ","dn15:35.4":"ayam pathamo vimokkho. ","dn15:35.5":"Ajjhattam arupasanni bahiddha rupani passati, ","dn15:35.6":"ayam dutiyo vimokkho. ","dn15:35.7":"Subhanteva adhimutto hoti, ","dn15:35.8":"ayam tatiyo vimokkho. ","dn15:35.9":"Sabbaso rupasannanam samatikkama patighasannanam atthangama nanattasannanam amanasikara ‘ananto akaso’ti akasanancayatanam upasampajja viharati, ","dn15:35.10":"ayam catuttho vimokkho. ","dn15:35.11":"Sabbaso akasanancayatanam samatikkamma ‘anantam vinnanan’ti vinnanancayatanam upasampajja viharati, ","dn15:35.12":"ayam pancamo vimokkho. ","dn15:35.13":"Sabbaso vinnanancayatanam samatikkamma ‘natthi kinci’ti akincannayatanam upasampajja viharati, ","dn15:35.14":"ayam chattho vimokkho. ","dn15:35.15":"Sabbaso akincannayatanam samatikkamma nevasannanasannayatanam upasampajja viharati, ","dn15:35.16":"ayam sattamo vimokkho. ","dn15:35.17":"Sabbaso nevasannanasannayatanam samatikkamma sannavedayitanirodham upasampajja viharati, ","dn15:35.18":"ayam atthamo vimokkho. ","dn15:35.19":"Ime kho, ananda, attha vimokkha. ","dn15:36.1":"Yato kho, ananda, bhikkhu ime attha vimokkhe anulomampi samapajjati, patilomampi samapajjati, anulomapatilomampi samapajjati, yatthicchakam yadicchakam yavaticchakam samapajjatipi vutthatipi. ","dn15:36.2":"Asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati, ayam vuccatananda, bhikkhu ubhatobhagavimutto. ","dn15:36.3":"Imaya ca, ananda, ubhatobhagavimuttiya anna ubhatobhagavimutti uttaritara va panitatara va natthi”ti. ","dn15:36.4":"Idamavoca bhagava. ","dn15:36.5":"Attamano ayasma anando bhagavato bhasitam abhinanditi. ","dn15:36.6":"Mahanidanasuttam nitthitam dutiyam. "}