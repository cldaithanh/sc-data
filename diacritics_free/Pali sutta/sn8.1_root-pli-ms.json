{"sn8.1:0.1":"Samyutta Nikaya 8.1 ","sn8.1:0.2":"1. Vangisavagga ","sn8.1:0.3":"Nikkhantasutta ","sn8.1:1.1":"Evam me sutam—","sn8.1:1.2":"ekam samayam ayasma vangiso alaviyam viharati aggalave cetiye ayasmata nigrodhakappena upajjhayena saddhim. ","sn8.1:1.3":"Tena kho pana samayena ayasma vangiso navako hoti acirapabbajito ohiyyako viharapalo. ","sn8.1:1.4":"Atha kho sambahula itthiyo samalankaritva yena aggalavako aramo tenupasankamimsu viharapekkhikayo. ","sn8.1:1.5":"Atha kho ayasmato vangisassa ta itthiyo disva anabhirati uppajjati, rago cittam anuddhamseti. ","sn8.1:1.6":"Atha kho ayasmato vangisassa etadahosi: ","sn8.1:1.7":"“alabha vata me, na vata me labha; dulladdham vata me, na vata me suladdham; ","sn8.1:1.8":"yassa me anabhirati uppanna, rago cittam anuddhamseti, tam kutettha labbha, yam me paro anabhiratim vinodetva abhiratim uppadeyya. ","sn8.1:1.9":"Yannunaham attanava attano anabhiratim vinodetva abhiratim uppadeyyan”ti. ","sn8.1:1.10":"Atha kho ayasma vangiso attanava attano anabhiratim vinodetva abhiratim uppadetva tayam velayam ima gathayo abhasi: ","sn8.1:2.1":"“Nikkhantam vata mam santam, ","sn8.1:2.2":"agarasmanagariyam; ","sn8.1:2.3":"Vitakka upadhavanti, ","sn8.1:2.4":"pagabbha kanhato ime. ","sn8.1:3.1":"Uggaputta mahissasa, ","sn8.1:3.2":"sikkhita dalhadhammino; ","sn8.1:3.3":"Samanta parikireyyum, ","sn8.1:3.4":"sahassam apalayinam. ","sn8.1:4.1":"Sacepi etato bhiyyo, ","sn8.1:4.2":"agamissanti itthiyo; ","sn8.1:4.3":"Neva mam byadhayissanti, ","sn8.1:4.4":"dhamme samhi patitthitam. ","sn8.1:5.1":"Sakkhi hi me sutam etam, ","sn8.1:5.2":"buddhassadiccabandhuno; ","sn8.1:5.3":"Nibbanagamanam maggam, ","sn8.1:5.4":"tattha me nirato mano. ","sn8.1:6.1":"Evance mam viharantam, ","sn8.1:6.2":"papima upagacchasi; ","sn8.1:6.3":"Tatha maccu karissami, ","sn8.1:6.4":"na me maggampi dakkhasi”ti. "}