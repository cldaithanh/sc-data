{"sn55.53:0.1":"Samyutta Nikaya 55.53 ","sn55.53:0.2":"6. Sappannavagga ","sn55.53:0.3":"Dhammadinnasutta ","sn55.53:1.1":"Ekam samayam bhagava baranasiyam viharati isipatane migadaye. ","sn55.53:1.2":"Atha kho dhammadinno upasako pancahi upasakasatehi saddhim yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho dhammadinno upasako bhagavantam etadavoca: ","sn55.53:1.3":"“ovadatu no, bhante, bhagava; ","sn55.53:1.4":"anusasatu no, bhante, bhagava yam amhakam assa digharattam hitaya sukhaya”ti. ","sn55.53:2.1":"“Tasmatiha vo, dhammadinna, evam sikkhitabbam: ","sn55.53:2.2":"‘ye te suttanta tathagatabhasita gambhira gambhirattha lokuttara sunnatapatisamyutta te kalena kalam upasampajja viharissama’ti. ","sn55.53:2.3":"Evanhi vo, dhammadinna, sikkhitabban”ti. ","sn55.53:2.4":"“Na kho netam, bhante, sukaram amhehi puttasambadhasayanam ajjhavasantehi kasikacandanam paccanubhontehi malagandhavilepanam dharayantehi jataruparajatam sadiyantehi—","sn55.53:2.5":"ye te suttanta tathagatabhasita gambhira gambhirattha lokuttara sunnatapatisamyutta te kalena kalam upasampajja viharitum. ","sn55.53:2.6":"Tesam no, bhante, bhagava amhakam pancasu sikkhapadesu thitanam uttaridhammam desetu”ti. ","sn55.53:3.1":"“Tasmatiha vo, dhammadinna, evam sikkhitabbam: ","sn55.53:3.2":"‘buddhe aveccappasadena samannagata bhavissama—","sn55.53:3.3":"itipi so bhagava …pe… sattha devamanussanam buddho bhagavati. ","sn55.53:3.4":"Dhamme …pe… ","sn55.53:3.5":"sanghe …pe… ","sn55.53:3.6":"ariyakantehi silehi samannagata bhavissama akhandehi …pe… samadhisamvattanikehi’ti. ","sn55.53:3.7":"Evanhi vo, dhammadinna, sikkhitabban”ti. ","sn55.53:4.1":"“Yanimani, bhante, bhagavata cattari sotapattiyangani desitani, samvijjante dhamma amhesu, mayanca tesu dhammesu sandissama. ","sn55.53:4.2":"Mayanhi, bhante, buddhe aveccappasadena samannagata—","sn55.53:4.3":"itipi so bhagava …pe… sattha devamanussanam buddho bhagavati. ","sn55.53:4.4":"Dhamme …pe… ","sn55.53:4.5":"sanghe …pe… ","sn55.53:4.6":"ariyakantehi silehi samannagata akhandehi …pe… samadhisamvattanikehi”ti. ","sn55.53:4.7":"“Labha vo, dhammadinna, suladdham vo, dhammadinna. ","sn55.53:4.8":"Sotapattiphalam tumhehi byakatan”ti. ","sn55.53:4.9":"Tatiyam. "}