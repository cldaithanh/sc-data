{"an8.88:0.1":"Anguttara Nikaya 8.88 ","an8.88:0.2":"9. Sativagga ","an8.88:0.3":"Appasadapavedaniyasutta ","an8.88:1.1":"“Atthahi, bhikkhave, dhammehi samannagatassa bhikkhuno akankhamana upasaka appasadam pavedeyyum. ","an8.88:1.2":"Katamehi atthahi? ","an8.88:1.3":"Gihinam alabhaya parisakkati, gihinam anatthaya parisakkati, gihi akkosati paribhasati, gihi gihihi bhedeti, buddhassa avannam bhasati, dhammassa avannam bhasati, sanghassa avannam bhasati, agocare ca nam passanti. ","an8.88:1.4":"Imehi kho, bhikkhave, atthahi dhammehi samannagatassa bhikkhuno akankhamana upasaka appasadam pavedeyyum. ","an8.88:2.1":"Atthahi, bhikkhave, dhammehi samannagatassa bhikkhuno akankhamana upasaka pasadam pavedeyyum. ","an8.88:2.2":"Katamehi atthahi? ","an8.88:2.3":"Na gihinam alabhaya parisakkati, na gihinam anatthaya parisakkati, na gihi akkosati paribhasati, na gihi gihihi bhedeti, buddhassa vannam bhasati, dhammassa vannam bhasati, sanghassa vannam bhasati, gocare ca nam passanti. ","an8.88:2.4":"Imehi kho, bhikkhave, atthahi dhammehi samannagatassa bhikkhuno akankhamana upasaka pasadam pavedeyyun”ti. ","an8.88:2.5":"Atthamam. "}