{"mn149:0.1":"Majjhima Nikaya 149 ","mn149:0.2":"Mahasalayatanikasutta ","mn149:1.1":"Evam me sutam—","mn149:1.2":"ekam samayam bhagava savatthiyam viharati jetavane anathapindikassa arame. ","mn149:1.3":"Tatra kho bhagava bhikkhu amantesi: ","mn149:1.4":"“bhikkhavo”ti. ","mn149:1.5":"“Bhadante”ti te bhikkhu bhagavato paccassosum. ","mn149:1.6":"Bhagava etadavoca: ","mn149:2.1":"“mahasalayatanikam vo, bhikkhave, desessami. ","mn149:2.2":"Tam sunatha, sadhukam manasi karotha, bhasissami”ti. ","mn149:2.3":"“Evam, bhante”ti kho te bhikkhu bhagavato paccassosum. ","mn149:2.4":"Bhagava etadavoca: ","mn149:3.1":"“Cakkhum, bhikkhave, ajanam apassam yathabhutam, rupe ajanam apassam yathabhutam, cakkhuvinnanam ajanam apassam yathabhutam, cakkhusamphassam ajanam apassam yathabhutam, yamidam cakkhusamphassapaccaya uppajjati vedayitam sukham va dukkham va adukkhamasukham va tampi ajanam apassam yathabhutam, cakkhusmim sarajjati, rupesu sarajjati, cakkhuvinnane sarajjati, cakkhusamphasse sarajjati, yamidam cakkhusamphassapaccaya uppajjati vedayitam sukham va dukkham va adukkhamasukham va tasmimpi sarajjati. ","mn149:3.2":"Tassa sarattassa samyuttassa sammulhassa assadanupassino viharato ayatim pancupadanakkhandha upacayam gacchanti. ","mn149:3.3":"Tanha cassa ponobbhavika nandiragasahagata tatratatrabhinandini, sa cassa pavaddhati. ","mn149:3.4":"Tassa kayikapi daratha pavaddhanti, cetasikapi daratha pavaddhanti; ","mn149:3.5":"kayikapi santapa pavaddhanti, cetasikapi santapa pavaddhanti; ","mn149:3.6":"kayikapi parilaha pavaddhanti, cetasikapi parilaha pavaddhanti. ","mn149:3.7":"So kayadukkhampi cetodukkhampi patisamvedeti. ","mn149:4-7.1":"Sotam, bhikkhave, ajanam apassam yathabhutam …pe… ","mn149:4-7.2":"ghanam, bhikkhave, ajanam apassam yathabhutam …pe… ","mn149:4-7.3":"jivham, bhikkhave, ajanam apassam yathabhutam …pe… ","mn149:4-7.4":"kayam, bhikkhave, ajanam apassam yathabhutam …pe… ","mn149:4-7.5":"manam, bhikkhave, ajanam apassam yathabhutam, dhamme, bhikkhave, ajanam apassam yathabhutam, manovinnanam, bhikkhave, ajanam apassam yathabhutam, manosamphassam, bhikkhave, ajanam apassam yathabhutam, yamidam manosamphassapaccaya uppajjati vedayitam sukham va dukkham va adukkhamasukham va tampi ajanam apassam yathabhutam, manasmim sarajjati, dhammesu sarajjati, manovinnane sarajjati, manosamphasse sarajjati, yamidam manosamphassapaccaya uppajjati vedayitam sukham va dukkham va adukkhamasukham va tasmimpi sarajjati. ","mn149:8.1":"Tassa sarattassa samyuttassa sammulhassa assadanupassino viharato ayatim pancupadanakkhandha upacayam gacchanti. ","mn149:8.2":"Tanha cassa ponobbhavika nandiragasahagata tatratatrabhinandini, sa cassa pavaddhati. ","mn149:8.3":"Tassa kayikapi daratha pavaddhanti, cetasikapi daratha pavaddhanti; ","mn149:8.4":"kayikapi santapa pavaddhanti, cetasikapi santapa pavaddhanti; ","mn149:8.5":"kayikapi parilaha pavaddhanti, cetasikapi parilaha pavaddhanti. ","mn149:8.6":"So kayadukkhampi cetodukkhampi patisamvedeti. ","mn149:9.1":"Cakkhunca kho, bhikkhave, janam passam yathabhutam, rupe janam passam yathabhutam, cakkhuvinnanam janam passam yathabhutam, cakkhusamphassam janam passam yathabhutam, yamidam cakkhusamphassapaccaya uppajjati vedayitam sukham va dukkham va adukkhamasukham va tampi janam passam yathabhutam, cakkhusmim na sarajjati, rupesu na sarajjati, cakkhuvinnane na sarajjati, cakkhusamphasse na sarajjati, yamidam cakkhusamphassapaccaya uppajjati vedayitam sukham va dukkham va adukkhamasukham va tasmimpi na sarajjati. ","mn149:9.2":"Tassa asarattassa asamyuttassa asammulhassa adinavanupassino viharato ayatim pancupadanakkhandha apacayam gacchanti. ","mn149:9.3":"Tanha cassa ponobbhavika nandiragasahagata tatratatrabhinandini, sa cassa pahiyati. ","mn149:9.4":"Tassa kayikapi daratha pahiyanti, cetasikapi daratha pahiyanti; ","mn149:9.5":"kayikapi santapa pahiyanti, cetasikapi santapa pahiyanti; ","mn149:9.6":"kayikapi parilaha pahiyanti, cetasikapi parilaha pahiyanti. ","mn149:9.7":"So kayasukhampi cetosukhampi patisamvedeti. ","mn149:10.1":"Ya tathabhutassa ditthi sassa hoti sammaditthi; ","mn149:10.2":"yo tathabhutassa sankappo svassa hoti sammasankappo; ","mn149:10.3":"yo tathabhutassa vayamo svassa hoti sammavayamo; ","mn149:10.4":"ya tathabhutassa sati sassa hoti sammasati; ","mn149:10.5":"yo tathabhutassa samadhi svassa hoti sammasamadhi. ","mn149:10.6":"Pubbeva kho panassa kayakammam vacikammam ajivo suparisuddho hoti. ","mn149:10.7":"Evamassayam ariyo atthangiko maggo bhavanaparipurim gacchati. ","mn149:10.8":"Tassa evam imam ariyam atthangikam maggam bhavayato cattaropi satipatthana bhavanaparipurim gacchanti, cattaropi sammappadhana bhavanaparipurim gacchanti, cattaropi iddhipada bhavanaparipurim gacchanti, pancapi indriyani bhavanaparipurim gacchanti, pancapi balani bhavanaparipurim gacchanti, sattapi bojjhanga bhavanaparipurim gacchanti. ","mn149:10.9":"Tassime dve dhamma yuganandha vattanti—","mn149:10.10":"samatho ca vipassana ca. ","mn149:10.11":"So ye dhamma abhinna parinneyya te dhamme abhinna parijanati. ","mn149:10.12":"Ye dhamma abhinna pahatabba te dhamme abhinna pajahati. ","mn149:10.13":"Ye dhamma abhinna bhavetabba te dhamme abhinna bhaveti. ","mn149:10.14":"Ye dhamma abhinna sacchikatabba te dhamme abhinna sacchikaroti. ","mn149:11.1":"Katame ca, bhikkhave, dhamma abhinna parinneyya? ","mn149:11.2":"‘Pancupadanakkhandha’ tissa vacaniyam, ","mn149:11.3":"seyyathidam—rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho. ","mn149:11.4":"Ime dhamma abhinna parinneyya. ","mn149:11.5":"Katame ca, bhikkhave, dhamma abhinna pahatabba? ","mn149:11.6":"Avijja ca bhavatanha ca—","mn149:11.7":"ime dhamma abhinna pahatabba. ","mn149:11.8":"Katame ca, bhikkhave, dhamma abhinna bhavetabba? ","mn149:11.9":"Samatho ca vipassana ca—","mn149:11.10":"ime dhamma abhinna bhavetabba. ","mn149:11.11":"Katame ca, bhikkhave, dhamma abhinna sacchikatabba? ","mn149:11.12":"Vijja ca vimutti ca—","mn149:11.13":"ime dhamma abhinna sacchikatabba. ","mn149:12-18.1":"Sotam, bhikkhave, janam passam yathabhutam …pe… ","mn149:12-18.2":"ghanam bhikkhave, janam passam yathabhutam …pe… ","mn149:12-18.3":"jivham, bhikkhave, janam passam yathabhutam …pe… ","mn149:12-18.4":"kayam, bhikkhave, janam passam yathabhutam …pe… ","mn149:12-18.5":"manam, bhikkhave, janam passam yathabhutam, dhamme janam passam yathabhutam, manovinnanam janam passam yathabhutam, manosamphassam janam passam yathabhutam, yamidam manosamphassapaccaya uppajjati vedayitam sukham va dukkham va adukkhamasukham va tampi janam passam yathabhutam, manasmim na sarajjati, dhammesu na sarajjati, manovinnane na sarajjati, manosamphasse na sarajjati, yamidam manosamphassapaccaya uppajjati vedayitam sukham va dukkham va adukkhamasukham va tasmimpi na sarajjati. ","mn149:19.1":"Tassa asarattassa asamyuttassa asammulhassa adinavanupassino viharato ayatim pancupadanakkhandha apacayam gacchanti. ","mn149:19.2":"Tanha cassa ponobbhavika nandiragasahagata tatratatrabhinandini, sa cassa pahiyati. ","mn149:19.3":"Tassa kayikapi daratha pahiyanti, cetasikapi daratha pahiyanti; ","mn149:19.4":"kayikapi santapa pahiyanti, cetasikapi santapa pahiyanti; ","mn149:19.5":"kayikapi parilaha pahiyanti, cetasikapi parilaha pahiyanti. ","mn149:19.6":"So kayasukhampi cetosukhampi patisamvedeti. ","mn149:20.1":"Ya tathabhutassa ditthi sassa hoti sammaditthi; ","mn149:20.2":"yo tathabhutassa sankappo svassa hoti sammasankappo; ","mn149:20.3":"yo tathabhutassa vayamo svassa hoti sammavayamo; ","mn149:20.4":"ya tathabhutassa sati sassa hoti sammasati; ","mn149:20.5":"yo tathabhutassa samadhi svassa hoti sammasamadhi. ","mn149:20.6":"Pubbeva kho panassa kayakammam vacikammam ajivo suparisuddho hoti. ","mn149:20.7":"Evamassayam ariyo atthangiko maggo bhavanaparipurim gacchati. ","mn149:21.1":"Tassa evam imam ariyam atthangikam maggam bhavayato cattaropi satipatthana bhavanaparipurim gacchanti, cattaropi sammappadhana bhavanaparipurim gacchanti, cattaropi iddhipada bhavanaparipurim gacchanti, pancapi indriyani bhavanaparipurim gacchanti, pancapi balani bhavanaparipurim gacchanti, sattapi bojjhanga bhavanaparipurim gacchanti. ","mn149:22.1":"Tassime dve dhamma yuganandha vattanti—","mn149:22.2":"samatho ca vipassana ca. ","mn149:22.3":"So ye dhamma abhinna parinneyya te dhamme abhinna parijanati. ","mn149:22.4":"Ye dhamma abhinna pahatabba te dhamme abhinna pajahati. ","mn149:22.5":"Ye dhamma abhinna bhavetabba te dhamme abhinna bhaveti. ","mn149:22.6":"Ye dhamma abhinna sacchikatabba te dhamme abhinna sacchikaroti. ","mn149:23.1":"Katame ca, bhikkhave, dhamma abhinna parinneyya? ","mn149:23.2":"‘Pancupadanakkhandha’ tissa vacaniyam, seyyathidam—","mn149:23.3":"rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho. ","mn149:23.4":"Ime dhamma abhinna parinneyya. ","mn149:24.1":"Katame ca, bhikkhave, dhamma abhinna pahatabba? ","mn149:24.2":"Avijja ca bhavatanha ca—","mn149:24.3":"ime dhamma abhinna pahatabba. ","mn149:25.1":"Katame ca, bhikkhave, dhamma abhinna bhavetabba? ","mn149:25.2":"Samatho ca vipassana ca—","mn149:25.3":"ime dhamma abhinna bhavetabba. ","mn149:26.1":"Katame ca, bhikkhave, dhamma abhinna sacchikatabba? ","mn149:26.2":"Vijja ca vimutti ca—","mn149:26.3":"ime dhamma abhinna sacchikatabba”ti. ","mn149:26.4":"Idamavoca bhagava. ","mn149:26.5":"Attamana te bhikkhu bhagavato bhasitam abhinandunti. ","mn149:26.6":"Mahasalayatanikasuttam nitthitam sattamam. "}