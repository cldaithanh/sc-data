{"sn10.6:0.1":"Samyutta Nikaya 10.6 ","sn10.6:0.2":"1. Indakavagga ","sn10.6:0.3":"Piyankarasutta ","sn10.6:1.1":"Ekam samayam ayasma anuruddho savatthiyam viharati jetavane anathapindikassa arame. ","sn10.6:1.2":"Tena kho pana samayena ayasma anuruddho rattiya paccusasamayam paccutthaya dhammapadani bhasati. ","sn10.6:1.3":"Atha kho piyankaramata yakkhini puttakam evam tosesi: ","sn10.6:2.1":"“Ma saddam kari piyankara, ","sn10.6:2.2":"Bhikkhu dhammapadani bhasati; ","sn10.6:2.3":"Api ca dhammapadam vijaniya, ","sn10.6:2.4":"Patipajjema hitaya no siya. ","sn10.6:3.1":"Panesu ca samyamamase, ","sn10.6:3.2":"Sampajanamusa na bhanamase; ","sn10.6:3.3":"Sikkhema susilyamattano, ","sn10.6:3.4":"Api muccema pisacayoniya”ti. "}