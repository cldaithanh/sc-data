{"sn55.54:0.1":"Samyutta Nikaya 55.54 ","sn55.54:0.2":"6. Sappannavagga ","sn55.54:0.3":"Gilanasutta ","sn55.54:1.1":"Ekam samayam bhagava sakkesu viharati kapilavatthusmim nigrodharame. ","sn55.54:1.2":"Tena kho pana samayena sambahula bhikkhu bhagavato civarakammam karonti: ","sn55.54:1.3":"“nitthitacivaro bhagava temasaccayena carikam pakkamissati”ti. ","sn55.54:1.4":"Assosi kho mahanamo sakko: ","sn55.54:1.5":"“sambahula kira bhikkhu bhagavato civarakammam karonti: ","sn55.54:1.6":"‘nitthitacivaro bhagava temasaccayena carikam pakkamissati’”ti. ","sn55.54:1.7":"Atha kho mahanamo sakko yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho mahanamo sakko bhagavantam etadavoca: ","sn55.54:1.8":"“sutametam, bhante: ","sn55.54:1.9":"‘sambahula kira bhikkhu bhagavato civarakammam karonti—","sn55.54:1.10":"nitthitacivaro bhagava temasaccayena carikam pakkamissati’ti. ","sn55.54:1.11":"Na kho netam, bhante, bhagavato sammukha sutam sammukha patiggahitam ","sn55.54:1.12":"sappannena upasakena sappanno upasako abadhiko dukkhito balhagilano ovaditabbo”ti. ","sn55.54:2.1":"“Sappannena, mahanama, upasakena sappanno upasako abadhiko dukkhito balhagilano catuhi assasaniyehi dhammehi assasetabbo: ","sn55.54:2.2":"‘assasatayasma—","sn55.54:2.3":"atthayasmato buddhe aveccappasado itipi so bhagava …pe… sattha devamanussanam buddho bhagavati. ","sn55.54:2.4":"Assasatayasma—","sn55.54:2.5":"atthayasmato dhamme …pe… ","sn55.54:2.6":"sanghe …pe… ","sn55.54:2.7":"ariyakantani silani akhandani …pe… samadhisamvattanikani’ti. ","sn55.54:3.1":"Sappannena, mahanama, upasakena sappanno upasako abadhiko dukkhito balhagilano imehi catuhi assasaniyehi dhammehi assasetva evamassa vacaniyo: ","sn55.54:3.2":"‘atthayasmato matapitusu apekkha’ti? ","sn55.54:3.3":"So ce evam vadeyya: ","sn55.54:3.4":"‘atthi me matapitusu apekkha’ti, so evamassa vacaniyo: ","sn55.54:3.5":"‘ayasma kho mariso maranadhammo. ","sn55.54:3.6":"Sacepayasma matapitusu apekkham karissati, marissateva; ","sn55.54:3.7":"no cepayasma matapitusu apekkham karissati, marissateva. ","sn55.54:3.8":"Sadhayasma, ya te matapitusu apekkha tam pajaha’ti. ","sn55.54:4.1":"So ce evam vadeyya: ","sn55.54:4.2":"‘ya me matapitusu apekkha sa pahina’ti, so evamassa vacaniyo: ","sn55.54:4.3":"‘atthi panayasmato puttadaresu apekkha’ti? ","sn55.54:4.4":"So ce evam vadeyya: ","sn55.54:4.5":"‘atthi me puttadaresu apekkha’ti, so evamassa vacaniyo: ","sn55.54:4.6":"‘ayasma kho mariso maranadhammo. ","sn55.54:4.7":"Sacepayasma puttadaresu apekkham karissati, marissateva; ","sn55.54:4.8":"no cepayasma puttadaresu apekkham karissati, marissateva. ","sn55.54:4.9":"Sadhayasma, ya te puttadaresu apekkha tam pajaha’ti. ","sn55.54:5.1":"So ce evam vadeyya: ","sn55.54:5.2":"‘ya me puttadaresu apekkha sa pahina’ti, so evamassa vacaniyo: ","sn55.54:5.3":"‘atthi panayasmato manusakesu pancasu kamagunesu apekkha’ti? ","sn55.54:5.4":"So ce evam vadeyya: ","sn55.54:5.5":"‘atthi me manusakesu pancasu kamagunesu apekkha’ti, so evamassa vacaniyo: ","sn55.54:5.6":"‘manusakehi kho, avuso, kamehi dibba kama abhikkantatara ca panitatara ca. ","sn55.54:5.7":"Sadhayasma, manusakehi kamehi cittam vutthapetva catumaharajikesu devesu cittam adhimocehi’ti. ","sn55.54:6.1":"So ce evam vadeyya: ","sn55.54:6.2":"‘manusakehi me kamehi cittam vutthitam, catumaharajikesu devesu cittam adhimocitan’ti, so evamassa vacaniyo: ","sn55.54:6.3":"‘catumaharajikehi kho, avuso, devehi tavatimsa deva abhikkantatara ca panitatara ca. ","sn55.54:6.4":"Sadhayasma, catumaharajikehi devehi cittam vutthapetva tavatimsesu devesu cittam adhimocehi’ti. ","sn55.54:7.1":"So ce evam vadeyya: ","sn55.54:7.2":"‘catumaharajikehi me devehi cittam vutthitam, tavatimsesu devesu cittam adhimocitan’ti, so evamassa vacaniyo: ","sn55.54:7.3":"‘tavatimsehi kho, avuso, devehi yama deva …pe… ","sn55.54:7.4":"tusita deva …pe… ","sn55.54:7.5":"nimmanarati deva …pe… ","sn55.54:7.6":"paranimmitavasavatti deva …pe… ","sn55.54:7.7":"paranimmitavasavattihi kho, avuso, devehi brahmaloko abhikkantataro ca panitataro ca. ","sn55.54:7.8":"Sadhayasma, paranimmitavasavattihi devehi cittam vutthapetva brahmaloke cittam adhimocehi’ti. ","sn55.54:7.9":"So ce evam vadeyya: ","sn55.54:7.10":"‘paranimmitavasavattihi me devehi cittam vutthitam, brahmaloke cittam adhimocitan’ti, so evamassa vacaniyo: ","sn55.54:7.11":"‘brahmalokopi kho, avuso, anicco addhuvo sakkayapariyapanno. ","sn55.54:7.12":"Sadhayasma, brahmaloka cittam vutthapetva sakkayanirodhe cittam upasamharahi’ti. ","sn55.54:8.1":"So ce evam vadeyya: ","sn55.54:8.2":"‘brahmaloka me cittam vutthitam, sakkayanirodhe cittam upasamharami’ti; ","sn55.54:8.3":"evam vimuttacittassa kho, mahanama, upasakassa asava vimuttacittena bhikkhuna na kinci nanakaranam vadami, yadidam—","sn55.54:8.4":"vimuttiya vimuttan”ti. ","sn55.54:8.5":"Catuttham. "}