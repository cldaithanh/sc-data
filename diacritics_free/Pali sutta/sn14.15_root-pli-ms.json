{"sn14.15:0.1":"Samyutta Nikaya 14.15 ","sn14.15:0.2":"2. Dutiyavagga ","sn14.15:0.3":"Cankamasutta ","sn14.15:1.1":"Ekam samayam bhagava rajagahe viharati gijjhakute pabbate. ","sn14.15:1.2":"Tena kho pana samayena ayasma sariputto sambahulehi bhikkhuhi saddhim bhagavato avidure cankamati; ","sn14.15:1.3":"ayasmapi kho mahamoggallano sambahulehi bhikkhuhi saddhim bhagavato avidure cankamati; ","sn14.15:1.4":"ayasmapi kho mahakassapo sambahulehi bhikkhuhi saddhim bhagavato avidure cankamati; ","sn14.15:1.5":"ayasmapi kho anuruddho sambahulehi bhikkhuhi saddhim bhagavato avidure cankamati; ","sn14.15:1.6":"ayasmapi kho punno mantaniputto sambahulehi bhikkhuhi saddhim bhagavato avidure cankamati; ","sn14.15:1.7":"ayasmapi kho upali sambahulehi bhikkhuhi saddhim bhagavato avidure cankamati; ","sn14.15:1.8":"ayasmapi kho anando sambahulehi bhikkhuhi saddhim bhagavato avidure cankamati; ","sn14.15:1.9":"devadattopi kho sambahulehi bhikkhuhi saddhim bhagavato avidure cankamati. ","sn14.15:2.1":"Atha kho bhagava bhikkhu amantesi: ","sn14.15:2.2":"“passatha no tumhe, bhikkhave, sariputtam sambahulehi bhikkhuhi saddhim cankamantan”ti? ","sn14.15:2.3":"“Evam, bhante”. ","sn14.15:2.4":"“Sabbe kho ete, bhikkhave, bhikkhu mahapanna. ","sn14.15:2.5":"Passatha no tumhe, bhikkhave, moggallanam sambahulehi bhikkhuhi saddhim cankamantan”ti? ","sn14.15:2.6":"“Evam, bhante”. ","sn14.15:2.7":"“Sabbe kho ete, bhikkhave, bhikkhu mahiddhika. ","sn14.15:2.8":"Passatha no tumhe, bhikkhave, kassapam sambahulehi bhikkhuhi saddhim cankamantan”ti? ","sn14.15:2.9":"“Evam, bhante”. ","sn14.15:2.10":"“Sabbe kho ete, bhikkhave, bhikkhu dhutavada. ","sn14.15:2.11":"Passatha no tumhe, bhikkhave, anuruddham sambahulehi bhikkhuhi saddhim cankamantan”ti? ","sn14.15:2.12":"“Evam, bhante”. ","sn14.15:2.13":"“Sabbe kho ete, bhikkhave, bhikkhu dibbacakkhuka. ","sn14.15:2.14":"Passatha no tumhe, bhikkhave, punnam mantaniputtam sambahulehi bhikkhuhi saddhim cankamantan”ti? ","sn14.15:2.15":"“Evam, bhante”. ","sn14.15:2.16":"“Sabbe kho ete, bhikkhave, bhikkhu dhammakathika. ","sn14.15:2.17":"Passatha no tumhe, bhikkhave, upalim sambahulehi bhikkhuhi saddhim cankamantan”ti? ","sn14.15:2.18":"“Evam, bhante”. ","sn14.15:2.19":"“Sabbe kho ete, bhikkhave, bhikkhu vinayadhara. ","sn14.15:2.20":"Passatha no tumhe, bhikkhave, anandam sambahulehi bhikkhuhi saddhim cankamantan”ti? ","sn14.15:2.21":"“Evam, bhante”. ","sn14.15:2.22":"“Sabbe kho ete, bhikkhave, bhikkhu bahussuta. ","sn14.15:2.23":"Passatha no tumhe, bhikkhave, devadattam sambahulehi bhikkhuhi saddhim cankamantan”ti? ","sn14.15:2.24":"“Evam, bhante”. ","sn14.15:2.25":"“Sabbe kho ete, bhikkhave, bhikkhu papiccha. ","sn14.15:3.1":"Dhatusova, bhikkhave, satta samsandanti samenti. ","sn14.15:3.2":"Hinadhimuttika hinadhimuttikehi saddhim samsandanti samenti; ","sn14.15:3.3":"kalyanadhimuttika kalyanadhimuttikehi saddhim samsandanti samenti. ","sn14.15:3.4":"Atitampi kho, bhikkhave, addhanam dhatusova satta samsandimsu samimsu. ","sn14.15:3.5":"Hinadhimuttika hinadhimuttikehi saddhim samsandimsu samimsu; ","sn14.15:3.6":"kalyanadhimuttika kalyanadhimuttikehi saddhim samsandimsu samimsu. ","sn14.15:4.1":"Anagatampi kho, bhikkhave, addhanam dhatusova satta samsandissanti samessanti. ","sn14.15:4.2":"Hinadhimuttika hinadhimuttikehi saddhim samsandissanti samessanti; ","sn14.15:4.3":"kalyanadhimuttika kalyanadhimuttikehi saddhim samsandissanti samessanti. ","sn14.15:5.1":"Etarahipi kho, bhikkhave, paccuppannam addhanam dhatusova satta samsandanti samenti. ","sn14.15:5.2":"Hinadhimuttika hinadhimuttikehi saddhim samsandanti samenti; ","sn14.15:5.3":"kalyanadhimuttika kalyanadhimuttikehi saddhim samsandanti samenti”ti. ","sn14.15:5.4":"Pancamam. "}