{"an5.22:0.1":"Anguttara Nikaya 5.22 ","an5.22:0.2":"3. Pancangikavagga ","an5.22:0.3":"Dutiyaagaravasutta ","an5.22:1.1":"“So vata, bhikkhave, bhikkhu agaravo appatisso asabhagavuttiko ‘sabrahmacarisu abhisamacarikam dhammam paripuressati’ti netam thanam vijjati. ","an5.22:1.2":"‘Abhisamacarikam dhammam aparipuretva sekham dhammam paripuressati’ti netam thanam vijjati. ","an5.22:1.3":"‘Sekham dhammam aparipuretva silakkhandham paripuressati’ti netam thanam vijjati. ","an5.22:1.4":"‘Silakkhandham aparipuretva samadhikkhandham paripuressati’ti netam thanam vijjati. ","an5.22:1.5":"‘Samadhikkhandham aparipuretva pannakkhandham paripuressati’ti netam thanam vijjati. ","an5.22:2.1":"So vata, bhikkhave, bhikkhu sagaravo sappatisso sabhagavuttiko ‘sabrahmacarisu abhisamacarikam dhammam paripuressati’ti thanametam vijjati. ","an5.22:2.2":"‘Abhisamacarikam dhammam paripuretva sekham dhammam paripuressati’ti thanametam vijjati. ","an5.22:2.3":"‘Sekham dhammam paripuretva silakkhandham paripuressati’ti thanametam vijjati. ","an5.22:2.4":"‘Silakkhandham paripuretva samadhikkhandham paripuressati’ti thanametam vijjati. ","an5.22:2.5":"‘Samadhikkhandham paripuretva pannakkhandham paripuressati’ti thanametam vijjati”ti. ","an5.22:2.6":"Dutiyam. "}