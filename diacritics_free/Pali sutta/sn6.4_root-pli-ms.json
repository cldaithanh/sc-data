{"sn6.4:0.1":"Samyutta Nikaya 6.4 ","sn6.4:0.2":"1. Pathamavagga ","sn6.4:0.3":"Bakabrahmasutta ","sn6.4:1.1":"Evam me sutam—","sn6.4:1.2":"ekam samayam bhagava savatthiyam viharati jetavane anathapindikassa arame. ","sn6.4:1.3":"Tena kho pana samayena bakassa brahmuno evarupam papakam ditthigatam uppannam hoti: ","sn6.4:1.4":"“idam niccam, idam dhuvam, idam sassatam, idam kevalam, idam acavanadhammam, idanhi na jayati na jiyati na miyati na cavati na upapajjati, ito ca panannam uttari nissaranam natthi”ti. ","sn6.4:2.1":"Atha kho bhagava bakassa brahmuno cetasa cetoparivitakkamannaya—seyyathapi nama balava puriso saminjitam va baham pasareyya, pasaritam va baham saminjeyya; evameva—jetavane antarahito tasmim brahmaloke paturahosi. ","sn6.4:2.2":"Addasa kho bako brahma bhagavantam duratova agacchantam. ","sn6.4:2.3":"Disvana bhagavantam etadavoca: ","sn6.4:2.4":"“ehi kho, marisa, svagatam te, marisa. ","sn6.4:2.5":"Cirassam kho, marisa, imam pariyayamakasi yadidam idhagamanaya. ","sn6.4:2.6":"Idanhi, marisa, niccam, idam dhuvam, idam sassatam, idam kevalam, idam acavanadhammam, idanhi na jayati na jiyati na miyati na cavati na upapajjati. Ito ca panannam uttari nissaranam natthi”ti. ","sn6.4:3.1":"Evam vutte, bhagava bakam brahmanam etadavoca: ","sn6.4:3.2":"“avijjagato vata bho bako brahma, avijjagato vata bho bako brahma. ","sn6.4:3.3":"Yatra hi nama aniccamyeva samanam niccanti vakkhati, adhuvamyeva samanam dhuvanti vakkhati, asassatamyeva samanam sassatanti vakkhati, akevalamyeva samanam kevalanti vakkhati, cavanadhammamyeva samanam acavanadhammanti vakkhati. ","sn6.4:3.4":"Yattha ca pana jayati ca jiyati ca miyati ca cavati ca upapajjati ca, tanca tatha vakkhati: ","sn6.4:3.5":"‘idanhi na jayati na jiyati na miyati na cavati na upapajjati’. ","sn6.4:3.6":"Santanca panannam uttari nissaranam, ‘natthannam uttari nissaranan’ti vakkhati”ti. ","sn6.4:4.1":"“Dvasattati gotama punnakamma, ","sn6.4:4.2":"Vasavattino jatijaram atita; ","sn6.4:4.3":"Ayamantima vedagu brahmupapatti, ","sn6.4:4.4":"Asmabhijappanti jana aneka”ti. ","sn6.4:5.1":"“Appanhi etam na hi dighamayu, ","sn6.4:5.2":"Yam tvam baka mannasi dighamayum; ","sn6.4:5.3":"Satam sahassanam nirabbudanam, ","sn6.4:5.4":"Ayum pajanami tavaham brahme”ti. ","sn6.4:6.1":"“Anantadassi bhagavahamasmi, ","sn6.4:6.2":"Jatijaram sokamupativatto; ","sn6.4:6.3":"Kim me puranam vatasilavattam, ","sn6.4:6.4":"Acikkha me tam yamaham vijanna”ti. ","sn6.4:7.1":"“Yam tvam apayesi bahu manusse, ","sn6.4:7.2":"Pipasite ghammani samparete; ","sn6.4:7.3":"Tam te puranam vatasilavattam, ","sn6.4:7.4":"Suttappabuddhova anussarami. ","sn6.4:8.1":"Yam enikulasmim janam gahitam, ","sn6.4:8.2":"Amocayi gayhakam niyamanam; ","sn6.4:8.3":"Tam te puranam vatasilavattam, ","sn6.4:8.4":"Suttappabuddhova anussarami. ","sn6.4:9.1":"Gangaya sotasmim gahitanavam, ","sn6.4:9.2":"Luddena nagena manussakamya; ","sn6.4:9.3":"Pamocayittha balasa pasayha, ","sn6.4:9.4":"Tam te puranam vatasilavattam; ","sn6.4:9.5":"Suttappabuddhova anussarami. ","sn6.4:10.1":"Kappo ca te baddhacaro ahosim, ","sn6.4:10.2":"Sambuddhimantam vatinam amanni; ","sn6.4:10.3":"Tam te puranam vatasilavattam, ","sn6.4:10.4":"Suttappabuddhova anussarami”ti. ","sn6.4:11.1":"“Addha pajanasi mametamayum, ","sn6.4:11.2":"Annepi janasi tatha hi buddho; ","sn6.4:11.3":"Tatha hi tyayam jalitanubhavo, ","sn6.4:11.4":"Obhasayam titthati brahmalokan”ti. "}