{"sn47.12:0.1":"Samyutta Nikaya 47.12 ","sn47.12:0.2":"2. Nalandavagga ","sn47.12:0.3":"Nalandasutta ","sn47.12:1.1":"Ekam samayam bhagava nalandayam viharati pavarikambavane. ","sn47.12:1.2":"Atha kho ayasma sariputto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma sariputto bhagavantam etadavoca: ","sn47.12:1.3":"“evampasanno aham, bhante, bhagavati. ","sn47.12:1.4":"Na cahu, na ca bhavissati, na cetarahi vijjati anno samano va brahmano va bhagavata bhiyyobhinnataro, yadidam—sambodhiyan”ti. ","sn47.12:1.5":"“Ulara kho tyayam, sariputta, asabhi vaca bhasita, ekamso gahito, sihanado nadito: ","sn47.12:1.6":"‘evampasanno aham, bhante, bhagavati. ","sn47.12:1.7":"Na cahu, na ca bhavissati na cetarahi vijjati anno samano va brahmano va bhagavata bhiyyobhinnataro, yadidam—sambodhiyan’ti. ","sn47.12:2.1":"Kim nu te, sariputta, ye te ahesum atitamaddhanam arahanto sammasambuddha, sabbe te bhagavanto cetasa ceto paricca vidita: ","sn47.12:2.2":"‘evamsila te bhagavanto ahesum’ iti va, ‘evamdhamma te bhagavanto ahesum’ iti va, ‘evampanna te bhagavanto ahesum’ iti va, ‘evamviharino te bhagavanto ahesum’ iti va, ‘evamvimutta te bhagavanto ahesum’ iti va”ti? ","sn47.12:2.3":"“No hetam, bhante”. ","sn47.12:3.1":"“Kim pana te, sariputta, ye te bhavissanti anagatamaddhanam arahanto sammasambuddha, sabbe te bhagavanto cetasa ceto paricca vidita: ","sn47.12:3.2":"‘evamsila te bhagavanto bhavissanti’ iti va, ‘evamdhamma te bhagavanto bhavissanti’ iti va, ‘evampanna te bhagavanto bhavissanti’ iti va, ‘evamviharino te bhagavanto bhavissanti’ iti va, ‘evamvimutta te bhagavanto bhavissanti’ iti va”ti? ","sn47.12:3.3":"“No hetam, bhante”. ","sn47.12:4.1":"“Kim pana tyaham, sariputta, etarahi, araham sammasambuddho cetasa ceto paricca vidito: ","sn47.12:4.2":"‘evamsilo bhagava’ iti va, ‘evamdhammo bhagava’ iti va, ‘evampanno bhagava’ iti va, ‘evamvihari bhagava’ iti va, ‘evamvimutto bhagava’ iti va”ti? ","sn47.12:4.3":"“No hetam, bhante”. ","sn47.12:5.1":"“Ettha ca te, sariputta, atitanagatapaccuppannesu arahantesu sammasambuddhesu cetopariyananam natthi. ","sn47.12:5.2":"Atha kincarahi tyayam, sariputta, ulara asabhi vaca bhasita, ekamso gahito, sihanado nadito: ","sn47.12:5.3":"‘evampasanno aham, bhante, bhagavati. ","sn47.12:5.4":"Na cahu, na ca bhavissati, na cetarahi vijjati anno samano va brahmano va bhagavata’ bhiyyobhinnataro, yadidam—sambodhiyan”ti? ","sn47.12:6.1":"“Na kho me, bhante, atitanagatapaccuppannesu arahantesu sammasambuddhesu cetopariyananam atthi, ","sn47.12:6.2":"api ca me dhammanvayo vidito. ","sn47.12:6.3":"Seyyathapi, bhante, ranno paccantimam nagaram dalhuddhapam dalhapakaratoranam ekadvaram. ","sn47.12:6.4":"Tatrassa dovariko pandito byatto medhavi annatanam nivareta natanam paveseta. ","sn47.12:6.5":"So tassa nagarassa samanta anupariyayapatham anukkamamano na passeyya pakarasandhim va pakaravivaram va, antamaso bilaranikkhamanamattampi. ","sn47.12:6.6":"Tassa evamassa: ","sn47.12:6.7":"‘ye kho keci olarika pana imam nagaram pavisanti va nikkhamanti va, sabbe te iminava dvarena pavisanti va nikkhamanti va’ti. ","sn47.12:6.8":"Evameva kho me, bhante, dhammanvayo vidito: ","sn47.12:6.9":"‘yepi te, bhante, ahesum atitamaddhanam arahanto sammasambuddha, sabbe te bhagavanto panca nivarane pahaya, cetaso upakkilese pannaya dubbalikarane, catusu satipatthanesu suppatitthitacitta, satta bojjhange yathabhutam bhavetva, anuttaram sammasambodhim abhisambujjhimsu. ","sn47.12:6.10":"Yepi te, bhante, bhavissanti anagatamaddhanam arahanto sammasambuddha, sabbe te bhagavanto panca nivarane pahaya, cetaso upakkilese pannaya dubbalikarane, catusu satipatthanesu suppatitthitacitta, satta bojjhange yathabhutam bhavetva, anuttaram sammasambodhim abhisambujjhissanti. ","sn47.12:6.11":"Bhagavapi, bhante, etarahi araham sammasambuddho panca nivarane pahaya, cetaso upakkilese pannaya dubbalikarane, catusu satipatthanesu suppatitthitacitto, satta bojjhange yathabhutam bhavetva, anuttaram sammasambodhim abhisambuddho’”ti. ","sn47.12:7.1":"“Sadhu sadhu, sariputta. ","sn47.12:7.2":"Tasmatiha tvam, sariputta, imam dhammapariyayam abhikkhanam bhaseyyasi bhikkhunam bhikkhuninam upasakanam upasikanam. ","sn47.12:7.3":"Yesampi hi, sariputta, moghapurisanam bhavissati tathagate kankha va vimati va, tesampimam dhammapariyayam sutva ya tathagate kankha va vimati va sa pahiyissati”ti. ","sn47.12:7.4":"Dutiyam. "}