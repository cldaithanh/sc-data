{"an6.43:0.1":"Anguttara Nikaya 6.43 ","an6.43:0.2":"5. Dhammikavagga ","an6.43:0.3":"Nagasutta ","an6.43:1.1":"Ekam samayam bhagava savatthiyam viharati jetavane anathapindikassa arame. ","an6.43:1.2":"Atha kho bhagava pubbanhasamayam nivasetva pattacivaramadaya savatthiyam pindaya pavisi. ","an6.43:1.3":"Savatthiyam pindaya caritva pacchabhattam pindapatapatikkanto ayasmantam anandam amantesi: ","an6.43:1.4":"“ayamananda, yena pubbaramo migaramatupasado tenupasankamissama divaviharaya”ti. ","an6.43:1.5":"“Evam, bhante”ti kho ayasma anando bhagavato paccassosi. ","an6.43:2.1":"Atha kho bhagava ayasmata anandena saddhim yena pubbaramo migaramatupasado tenupasankami. ","an6.43:2.2":"Atha kho bhagava sayanhasamayam patisallana vutthito ayasmantam anandam amantesi: ","an6.43:2.3":"“ayamananda, yena pubbakotthako tenupasankamissama gattani parisincitun”ti. ","an6.43:2.4":"“Evam, bhante”ti kho ayasma anando bhagavato paccassosi. ","an6.43:2.5":"Atha kho bhagava ayasmata anandena saddhim yena pubbakotthako tenupasankami gattani parisincitum. ","an6.43:2.6":"Pubbakotthake gattani parisincitva paccuttaritva ekacivaro atthasi gattani pubbapayamano. ","an6.43:3.1":"Tena kho pana samayena ranno pasenadissa kosalassa seto nama nago mahaturiyatalitavaditena pubbakotthaka paccuttarati. ","an6.43:3.2":"Apissu tam jano disva evamaha: ","an6.43:3.3":"“abhirupo vata bho ranno nago; dassaniyo vata bho ranno nago; pasadiko vata, bho, ranno nago, kayupapanno vata bho ranno nago”ti. ","an6.43:3.4":"Evam vutte, ayasma udayi bhagavantam etadavoca: ","an6.43:3.5":"“hatthimeva nu kho, bhante, mahantam brahantam kayupapannam jano disva evamaha: ","an6.43:3.6":"‘nago vata bho nago’ti, udahu annampi kanci mahantam brahantam kayupapannam jano disva evamaha: ‘nago vata bho nago’”ti? ","an6.43:3.7":"“Hatthimpi kho, udayi, mahantam brahantam kayupapannam jano disva evamaha: ","an6.43:3.8":"‘nago vata bho nago’ti. ","an6.43:3.9":"Assampi kho, udayi, mahantam brahantam …pe… ","an6.43:3.10":"gonampi kho, udayi, mahantam brahantam …pe… ","an6.43:3.11":"uragampi kho, udayi, mahantam brahantam …pe… ","an6.43:3.12":"rukkhampi kho, udayi, mahantam brahantam …pe… ","an6.43:3.13":"manussampi kho, udayi, mahantam brahantam kayupapannam jano disva evamaha: ","an6.43:3.14":"‘nago vata, bho, nago’ti. ","an6.43:3.15":"Api ca, udayi, yo sadevake loke samarake sabrahmake sassamanabrahmaniya pajaya sadevamanussaya agum na karoti kayena vacaya manasa, tamaham ‘nago’ti brumi”ti. ","an6.43:4.1":"“Acchariyam, bhante, abbhutam, bhante. ","an6.43:4.2":"Yava subhasitancidam, bhante, bhagavata—","an6.43:4.3":"api ca, udayi, yo sadevake loke samarake sabrahmake sassamanabrahmaniya pajaya sadevamanussaya agum na karoti kayena vacaya manasa, tamaham ‘nago’ti brumiti. ","an6.43:4.4":"Idanca panaham, bhante, bhagavata subhasitam imahi gathahi anumodami—","an6.43:5.1":"Manussabhutam sambuddham, ","an6.43:5.2":"attadantam samahitam; ","an6.43:5.3":"Iriyamanam brahmapathe, ","an6.43:5.4":"cittassupasame ratam. ","an6.43:6.1":"Yam manussa namassanti, ","an6.43:6.2":"sabbadhammana paragum; ","an6.43:6.3":"Devapi tam namassanti, ","an6.43:6.4":"iti me arahato sutam. ","an6.43:7.1":"Sabbasamyojanatitam, ","an6.43:7.2":"vana nibbanamagatam; ","an6.43:7.3":"Kamehi nekkhammaratam, ","an6.43:7.4":"muttam selava kancanam. ","an6.43:8.1":"Sabbe accaruci nago, ","an6.43:8.2":"himavanne siluccaye; ","an6.43:8.3":"Sabbesam naganamanam, ","an6.43:8.4":"saccanamo anuttaro. ","an6.43:9.1":"Nagam vo kittayissami, ","an6.43:9.2":"na hi agum karoti so; ","an6.43:9.3":"Soraccam avihimsa ca, ","an6.43:9.4":"pada nagassa te duve. ","an6.43:10.1":"Tapo ca brahmacariyam, ","an6.43:10.2":"carana nagassa tyapare; ","an6.43:10.3":"Saddhahattho mahanago, ","an6.43:10.4":"upekkhasetadantava. ","an6.43:11.1":"Sati giva siro panna, ","an6.43:11.2":"vimamsa dhammacintana; ","an6.43:11.3":"Dhammakucchisamatapo, ","an6.43:11.4":"viveko tassa valadhi. ","an6.43:12.1":"So jhayi assasarato, ","an6.43:12.2":"ajjhattam susamahito; ","an6.43:12.3":"Gaccham samahito nago, ","an6.43:12.4":"thito nago samahito. ","an6.43:13.1":"Seyyam samahito nago, ","an6.43:13.2":"nisinnopi samahito; ","an6.43:13.3":"Sabbattha samvuto nago, ","an6.43:13.4":"esa nagassa sampada. ","an6.43:14.1":"Bhunjati anavajjani, ","an6.43:14.2":"savajjani na bhunjati; ","an6.43:14.3":"Ghasamacchadanam laddha, ","an6.43:14.4":"sannidhim parivajjayam. ","an6.43:15.1":"Samyojanam anum thulam, ","an6.43:15.2":"sabbam chetvana bandhanam; ","an6.43:15.3":"Yena yeneva gacchati, ","an6.43:15.4":"anapekkhova gacchati. ","an6.43:16.1":"Yathapi udake jatam, ","an6.43:16.2":"pundarikam pavaddhati; ","an6.43:16.3":"Nupalippati toyena, ","an6.43:16.4":"sucigandham manoramam. ","an6.43:17.1":"Tatheva loke sujato, ","an6.43:17.2":"buddho loke viharati; ","an6.43:17.3":"Nupalippati lokena, ","an6.43:17.4":"toyena padumam yatha. ","an6.43:18.1":"Mahaginiva jalito, ","an6.43:18.2":"anaharupasammati; ","an6.43:18.3":"Sankharesupasantesu, ","an6.43:18.4":"nibbutoti pavuccati. ","an6.43:19.1":"Atthassayam vinnapani, ","an6.43:19.2":"upama vinnuhi desita; ","an6.43:19.3":"Vinnassanti mahanaga, ","an6.43:19.4":"nagam nagena desitam. ","an6.43:20.1":"Vitarago vitadoso, ","an6.43:20.2":"Vitamoho anasavo; ","an6.43:20.3":"Sariram vijaham nago, ","an6.43:20.4":"Parinibbissati anasavo”ti. ","an6.43:20.5":"Pathamam. "}