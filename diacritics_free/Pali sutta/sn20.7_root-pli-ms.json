{"sn20.7:0.1":"Samyutta Nikaya 20.7 ","sn20.7:0.2":"1. Opammavagga ","sn20.7:0.3":"Anisutta ","sn20.7:1.1":"Savatthiyam viharati. ","sn20.7:1.2":"“Bhutapubbam, bhikkhave, dasarahanam anako nama mudingo ahosi. ","sn20.7:1.3":"Tassa dasaraha anake ghatite annam anim odahimsu. ","sn20.7:1.4":"Ahu kho so, bhikkhave, samayo yam anakassa mudingassa poranam pokkharaphalakam antaradhayi. ","sn20.7:1.5":"Anisanghatova avasissi. ","sn20.7:1.6":"Evameva kho, bhikkhave, bhavissanti bhikkhu anagatamaddhanam, ye te suttanta tathagatabhasita gambhira gambhirattha lokuttara sunnatappatisamyutta, tesu bhannamanesu na sussusissanti na sotam odahissanti na anna cittam upatthapessanti na ca te dhamme uggahetabbam pariyapunitabbam mannissanti. ","sn20.7:2.1":"Ye pana te suttanta kavikata kaveyya cittakkhara cittabyanjana bahiraka savakabhasita, tesu bhannamanesu sussusissanti, sotam odahissanti, anna cittam upatthapessanti, te ca dhamme uggahetabbam pariyapunitabbam mannissanti. ","sn20.7:2.2":"Evametesam, bhikkhave, suttantanam tathagatabhasitanam gambhiranam gambhiratthanam lokuttaranam sunnatappatisamyuttanam antaradhanam bhavissati. ","sn20.7:2.3":"Tasmatiha, bhikkhave, evam sikkhitabbam: ","sn20.7:2.4":"‘ye te suttanta tathagatabhasita gambhira gambhirattha lokuttara sunnatappatisamyutta, tesu bhannamanesu sussusissama, sotam odahissama, anna cittam upatthapessama, te ca dhamme uggahetabbam pariyapunitabbam mannissama’ti. ","sn20.7:2.5":"Evanhi vo, bhikkhave, sikkhitabban”ti. ","sn20.7:2.6":"Sattamam. "}