{"sn35.130:0.1":"Samyutta Nikaya 35.130 ","sn35.130:0.2":"13. Gahapativagga ","sn35.130:0.3":"Haliddikanisutta ","sn35.130:1.1":"Ekam samayam ayasma mahakaccano avantisu viharati kuraraghare papate pabbate. ","sn35.130:1.2":"Atha kho haliddikani gahapati yenayasma mahakaccano tenupasankami …pe… ekamantam nisinno kho haliddikani gahapati ayasmantam mahakaccanam etadavoca: ","sn35.130:1.3":"“vuttamidam, bhante, bhagavata: ","sn35.130:1.4":"‘dhatunanattam paticca uppajjati phassananattam; phassananattam paticca uppajjati vedanananattan’ti. ","sn35.130:1.5":"Katham nu kho, bhante, dhatunanattam paticca uppajjati phassananattam; phassananattam paticca uppajjati vedanananattan”ti? ","sn35.130:1.6":"“Idha, gahapati, bhikkhu cakkhuna rupam disva ‘manapam itthetan’ti pajanati cakkhuvinnanam sukhavedaniyanca. ","sn35.130:1.7":"Phassam paticca uppajjati sukha vedana. ","sn35.130:1.8":"Cakkhuna kho paneva rupam disva ‘amanapam itthetan’ti pajanati cakkhuvinnanam dukkhavedaniyanca. ","sn35.130:1.9":"Phassam paticca uppajjati dukkha vedana. ","sn35.130:1.10":"Cakkhuna kho paneva rupam disva ‘upekkhatthaniyam itthetan’ti pajanati cakkhuvinnanam adukkhamasukhavedaniyanca. ","sn35.130:1.11":"Phassam paticca uppajjati adukkhamasukha vedana. ","sn35.130:2.1":"Puna caparam, gahapati, bhikkhu sotena saddam sutva …pe… ","sn35.130:2.2":"ghanena gandham ghayitva …pe… ","sn35.130:2.3":"jivhaya rasam sayitva …pe… ","sn35.130:2.4":"kayena photthabbam phusitva …pe… ","sn35.130:2.5":"manasa dhammam vinnaya ‘manapam itthetan’ti pajanati manovinnanam sukhavedaniyanca. ","sn35.130:2.6":"Phassam paticca uppajjati sukha vedana. ","sn35.130:2.7":"Manasa kho paneva dhammam vinnaya ‘amanapam itthetan’ti pajanati manovinnanam dukkhavedaniyanca. ","sn35.130:2.8":"Phassam paticca uppajjati dukkha vedana. ","sn35.130:2.9":"Manasa kho paneva dhammam vinnaya ‘upekkhatthaniyam itthetan’ti pajanati manovinnanam adukkhamasukhavedaniyanca. ","sn35.130:2.10":"Phassam paticca uppajjati adukkhamasukha vedana. ","sn35.130:2.11":"Evam kho, gahapati, dhatunanattam paticca uppajjati phassananattam; phassananattam paticca uppajjati vedanananattan”ti. ","sn35.130:2.12":"Sattamam. "}