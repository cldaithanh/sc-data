{"sn55.12:0.1":"Samyutta Nikaya 55.12 ","sn55.12:0.2":"2. Rajakaramavagga ","sn55.12:0.3":"Brahmanasutta ","sn55.12:1.1":"Savatthinidanam. ","sn55.12:1.2":"“Brahmana, bhikkhave, udayagaminim nama patipadam pannapenti. ","sn55.12:1.3":"Te savakam evam samadapenti: ","sn55.12:1.4":"‘ehi tvam, ambho purisa, kalasseva utthaya pacinamukho yahi. ","sn55.12:1.5":"So tvam ma sobbham parivajjehi, ma papatam, ma khanum, ma kandakathanam, ma candaniyam, ma oligallam. ","sn55.12:1.6":"Yattha papateyyasi tattheva maranam agameyyasi. ","sn55.12:1.7":"Evam tvam, ambho purisa, kayassa bheda param marana sugatim saggam lokam upapajjissasi’ti. ","sn55.12:2.1":"Tam kho panetam, bhikkhave, brahmananam balagamanametam mulhagamanametam na nibbidaya na viragaya na nirodhaya na upasamaya na abhinnaya na sambodhaya na nibbanaya samvattati. ","sn55.12:2.2":"Ahanca kho, bhikkhave, ariyassa vinaye udayagaminim patipadam pannapemi; ","sn55.12:2.3":"ya ekantanibbidaya viragaya nirodhaya upasamaya abhinnaya sambodhaya nibbanaya samvattati. ","sn55.12:3.1":"Katama ca sa, bhikkhave, udayagamini patipada; ","sn55.12:3.2":"ya ekantanibbidaya …pe… nibbanaya samvattati? ","sn55.12:3.3":"Idha, bhikkhave, ariyasavako buddhe aveccappasadena samannagato hoti—","sn55.12:3.4":"itipi so bhagava araham sammasambuddho …pe… sattha devamanussanam buddho bhagavati; ","sn55.12:3.5":"dhamme …pe… ","sn55.12:3.6":"sanghe …pe… ","sn55.12:3.7":"ariyakantehi silehi samannagato hoti akhandehi …pe… samadhisamvattanikehi. ","sn55.12:3.8":"Ayam kho sa, bhikkhave, udayagamini patipada ekantanibbidaya …pe… ","sn55.12:3.9":"nibbanaya samvattati”ti. ","sn55.12:3.10":"Dutiyam. "}