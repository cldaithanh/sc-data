{"sn45.12:0.1":"Samyutta Nikaya 45.12 ","sn45.12:0.2":"2. Viharavagga ","sn45.12:0.3":"Dutiyaviharasutta ","sn45.12:1.1":"Savatthinidanam. ","sn45.12:1.2":"“Icchamaham, bhikkhave, temasam patisalliyitum. ","sn45.12:1.3":"Namhi kenaci upasankamitabbo, annatra ekena pindapataniharakena”ti. ","sn45.12:1.4":"“Evam, bhante”ti kho te bhikkhu bhagavato patissutva nassudha koci bhagavantam upasankamati, annatra ekena pindapataniharakena. ","sn45.12:2.1":"Atha kho bhagava tassa temasassa accayena patisallana vutthito bhikkhu amantesi: ","sn45.12:2.2":"“yena svaham, bhikkhave, viharena pathamabhisambuddho viharami, tassa padesena vihasim. ","sn45.12:2.3":"So evam pajanami: ","sn45.12:2.4":"‘micchaditthipaccayapi vedayitam; ","sn45.12:2.5":"micchaditthivupasamapaccayapi vedayitam; ","sn45.12:2.6":"sammaditthipaccayapi vedayitam; ","sn45.12:2.7":"sammaditthivupasamapaccayapi vedayitam …pe… ","sn45.12:2.8":"micchasamadhipaccayapi vedayitam; ","sn45.12:2.9":"micchasamadhivupasamapaccayapi vedayitam, sammasamadhipaccayapi vedayitam; ","sn45.12:2.10":"sammasamadhivupasamapaccayapi vedayitam; ","sn45.12:2.11":"chandapaccayapi vedayitam; ","sn45.12:2.12":"chandavupasamapaccayapi vedayitam; ","sn45.12:2.13":"vitakkapaccayapi vedayitam; ","sn45.12:2.14":"vitakkavupasamapaccayapi vedayitam; ","sn45.12:2.15":"sannapaccayapi vedayitam; ","sn45.12:2.16":"sannavupasamapaccayapi vedayitam; ","sn45.12:2.17":"chando ca avupasanto hoti, vitakko ca avupasanto hoti, sanna ca avupasanta hoti, tappaccayapi vedayitam; ","sn45.12:2.18":"chando ca vupasanto hoti, vitakko ca vupasanto hoti, sanna ca vupasanta hoti, tappaccayapi vedayitam; ","sn45.12:2.19":"appattassa pattiya atthi ayamam, tasmimpi thane anuppatte tappaccayapi vedayitan’”ti. ","sn45.12:2.20":"Dutiyam. "}