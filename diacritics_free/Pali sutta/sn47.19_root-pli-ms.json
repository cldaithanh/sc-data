{"sn47.19:0.1":"Samyutta Nikaya 47.19 ","sn47.19:0.2":"2. Nalandavagga ","sn47.19:0.3":"Sedakasutta ","sn47.19:1.1":"Ekam samayam bhagava sumbhesu viharati sedakam nama sumbhanam nigamo. ","sn47.19:1.2":"Tatra kho bhagava bhikkhu amantesi: ","sn47.19:1.3":"“bhutapubbam, bhikkhave, candalavamsiko candalavamsam ussapetva medakathalikam antevasim amantesi: ","sn47.19:1.4":"‘ehi tvam, samma medakathalike, candalavamsam abhiruhitva mama uparikhandhe titthahi’ti. ","sn47.19:1.5":"‘Evam, acariya’ti kho, bhikkhave, medakathalika antevasi candalavamsikassa patissutva candalavamsam abhiruhitva acariyassa uparikhandhe atthasi. ","sn47.19:1.6":"Atha kho, bhikkhave, candalavamsiko medakathalikam antevasim etadavoca: ","sn47.19:1.7":"‘tvam, samma medakathalike, mamam rakkha, aham tam rakkhissami. ","sn47.19:1.8":"Evam mayam annamannam gutta annamannam rakkhita sippani ceva dassessama, labhanca lacchama, sotthina ca candalavamsa orohissama’ti. ","sn47.19:1.9":"Evam vutte, bhikkhave, medakathalika antevasi candalavamsikam etadavoca: ","sn47.19:1.10":"‘na kho panetam, acariya, evam bhavissati. ","sn47.19:1.11":"Tvam, acariya, attanam rakkha, aham attanam rakkhissami. ","sn47.19:1.12":"Evam mayam attagutta attarakkhita sippani ceva dassessama, labhanca lacchama, sotthina ca candalavamsa orohissama’”ti. ","sn47.19:2.1":"“So tattha nayo”ti bhagava etadavoca, “yatha medakathalika antevasi acariyam avoca. ","sn47.19:2.2":"Attanam, bhikkhave, rakkhissamiti satipatthanam sevitabbam; ","sn47.19:2.3":"param rakkhissamiti satipatthanam sevitabbam. ","sn47.19:2.4":"Attanam, bhikkhave, rakkhanto param rakkhati, param rakkhanto attanam rakkhati. ","sn47.19:3.1":"Kathanca, bhikkhave, attanam rakkhanto param rakkhati? ","sn47.19:3.2":"Asevanaya, bhavanaya, bahulikammena—","sn47.19:3.3":"evam kho, bhikkhave, attanam rakkhanto param rakkhati. ","sn47.19:3.4":"Kathanca, bhikkhave, param rakkhanto attanam rakkhati? ","sn47.19:3.5":"Khantiya, avihimsaya, mettacittataya, anudayataya—","sn47.19:3.6":"evam kho, bhikkhave, param rakkhanto attanam rakkhati. ","sn47.19:3.7":"Attanam, bhikkhave, rakkhissamiti satipatthanam sevitabbam; ","sn47.19:3.8":"param rakkhissamiti satipatthanam sevitabbam. ","sn47.19:3.9":"Attanam, bhikkhave, rakkhanto param rakkhati, param rakkhanto attanam rakkhati”ti. ","sn47.19:3.10":"Navamam. "}