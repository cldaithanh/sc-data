{"sn38.1:0.1":"Samyutta Nikaya 38.1 ","sn38.1:0.2":"1. Jambukhadakavagga ","sn38.1:0.3":"Nibbanapanhasutta ","sn38.1:1.1":"Ekam samayam ayasma sariputto magadhesu viharati nalakagamake. ","sn38.1:1.2":"Atha kho jambukhadako paribbajako yenayasma sariputto tenupasankami; upasankamitva ayasmata sariputtena saddhim sammodi. ","sn38.1:1.3":"Sammodaniyam katham saraniyam vitisaretva ekamantam nisidi. Ekamantam nisinno kho jambukhadako paribbajako ayasmantam sariputtam etadavoca: ","sn38.1:2.1":"“‘Nibbanam, nibbanan’ti, avuso sariputta, vuccati. ","sn38.1:2.2":"Katamam nu kho, avuso, nibbanan”ti? ","sn38.1:2.3":"“Yo kho, avuso, ragakkhayo dosakkhayo mohakkhayo—","sn38.1:2.4":"idam vuccati nibbanan”ti. ","sn38.1:2.5":"“Atthi panavuso, maggo atthi patipada etassa nibbanassa sacchikiriyaya”ti? ","sn38.1:2.6":"“Atthi kho, avuso, maggo atthi patipada etassa nibbanassa sacchikiriyaya”ti. ","sn38.1:2.7":"“Katamo panavuso, maggo katama patipada etassa nibbanassa sacchikiriyaya”ti? ","sn38.1:2.8":"“Ayameva kho, avuso, ariyo atthangiko maggo etassa nibbanassa sacchikiriyaya, seyyathidam—","sn38.1:2.9":"sammaditthi sammasankappo sammavaca sammakammanto sammaajivo sammavayamo sammasati sammasamadhi. ","sn38.1:2.10":"Ayam kho, avuso, maggo ayam patipada etassa nibbanassa sacchikiriyaya”ti. ","sn38.1:2.11":"“Bhaddako, avuso, maggo bhaddika patipada etassa nibbanassa sacchikiriyaya. ","sn38.1:2.12":"Alanca panavuso sariputta, appamadaya”ti. ","sn38.1:2.13":"Pathamam. "}