{"an3.124:0.1":"Anguttara Nikaya 3.124 ","an3.124:0.2":"13. Kusinaravagga ","an3.124:0.3":"Bhandanasutta ","an3.124:1.1":"“Yassam, bhikkhave, disayam bhikkhu bhandanajata kalahajata vivadapanna annamannam mukhasattihi vitudanta viharanti, manasi katumpi me esa, bhikkhave, disa na phasu hoti, pageva gantum. ","an3.124:1.2":"Nitthamettha gacchami: ","an3.124:1.3":"‘addha te ayasmanto tayo dhamme pajahimsu, tayo dhamme bahulamakamsu. ","an3.124:1.4":"Katame tayo dhamme pajahimsu? ","an3.124:1.5":"Nekkhammavitakkam, abyapadavitakkam, avihimsavitakkam—","an3.124:1.6":"ime tayo dhamme pajahimsu. ","an3.124:1.7":"Katame tayo dhamme bahulamakamsu? ","an3.124:1.8":"Kamavitakkam, byapadavitakkam, vihimsavitakkam—","an3.124:1.9":"ime tayo dhamme bahulamakamsu’. ","an3.124:1.10":"Yassam, bhikkhave, disayam bhikkhu bhandanajata kalahajata vivadapanna annamannam mukhasattihi vitudanta viharanti, manasi katumpi me esa, bhikkhave, disa na phasu hoti, pageva gantum. ","an3.124:1.11":"Nitthamettha gacchami: ","an3.124:1.12":"‘addha te ayasmanto ime tayo dhamme pajahimsu, ime tayo dhamme bahulamakamsu’. ","an3.124:2.1":"Yassam pana, bhikkhave, disayam bhikkhu samagga sammodamana avivadamana khirodakibhuta annamannam piyacakkhuhi sampassanta viharanti, gantumpi me esa, bhikkhave, disa phasu hoti, pageva manasi katum. ","an3.124:2.2":"Nitthamettha gacchami: ","an3.124:2.3":"‘addha te ayasmanto tayo dhamme pajahimsu, tayo dhamme bahulamakamsu. ","an3.124:2.4":"Katame tayo dhamme pajahimsu? ","an3.124:2.5":"Kamavitakkam, byapadavitakkam, vihimsavitakkam—","an3.124:2.6":"ime tayo dhamme pajahimsu. ","an3.124:2.7":"Katame tayo dhamme bahulamakamsu? ","an3.124:2.8":"Nekkhammavitakkam, abyapadavitakkam, avihimsavitakkam—","an3.124:2.9":"ime tayo dhamme bahulamakamsu’. ","an3.124:2.10":"Yassam, bhikkhave, disayam bhikkhu samagga sammodamana avivadamana khirodakibhuta annamannam piyacakkhuhi sampassanta viharanti, gantumpi me esa, bhikkhave, disa phasu hoti, pageva manasi katum. ","an3.124:2.11":"Nitthamettha gacchami: ","an3.124:2.12":"‘addha te ayasmanto ime tayo dhamme pajahimsu, ime tayo dhamme bahulamakamsu’”ti. ","an3.124:2.13":"Dutiyam. "}