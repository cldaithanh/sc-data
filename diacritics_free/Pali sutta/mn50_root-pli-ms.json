{"mn50:0.1":"Majjhima Nikaya 50 ","mn50:0.2":"Maratajjaniyasutta ","mn50:1.1":"Evam me sutam—","mn50:1.2":"ekam samayam ayasma mahamoggallano bhaggesu viharati susumaragire bhesakalavane migadaye. ","mn50:2.1":"Tena kho pana samayena ayasma mahamoggallano abbhokase cankamati. ","mn50:2.2":"Tena kho pana samayena maro papima ayasmato mahamoggallanassa kucchigato hoti kotthamanupavittho. ","mn50:2.3":"Atha kho ayasmato mahamoggallanassa etadahosi: ","mn50:2.4":"“kim nu kho me kucchi garugaro viya? ","mn50:2.5":"Masacitam manne”ti. ","mn50:2.6":"Atha kho ayasma mahamoggallano cankama orohitva viharam pavisitva pannatte asane nisidi. ","mn50:3.1":"Nisajja kho ayasma mahamoggallano paccattam yoniso manasakasi. ","mn50:3.2":"Addasa kho ayasma mahamoggallano maram papimantam kucchigatam kotthamanupavittham. ","mn50:3.3":"Disvana maram papimantam etadavoca: ","mn50:3.4":"“nikkhama, papima; ","mn50:3.5":"nikkhama, papima. ","mn50:3.6":"Ma tathagatam vihesesi, ma tathagatasavakam. ","mn50:3.7":"Ma te ahosi digharattam ahitaya dukkhaya”ti. ","mn50:4.1":"Atha kho marassa papimato etadahosi: ","mn50:4.2":"“ajanameva kho mam ayam samano apassam evamaha: ","mn50:4.3":"‘nikkhama, papima; ","mn50:4.4":"nikkhama, papima. ","mn50:4.5":"Ma tathagatam vihesesi, ma tathagatasavakam. ","mn50:4.6":"Ma te ahosi digharattam ahitaya dukkhaya’ti. ","mn50:4.7":"Yopissa so sattha sopi mam neva khippam janeyya, kuto pana mam ayam savako janissati”ti? ","mn50:5.1":"Atha kho ayasma mahamoggallano maram papimantam etadavoca: ","mn50:5.2":"“evampi kho taham, papima, janami, ma tvam mannittho: ","mn50:5.3":"‘na mam janati’ti. ","mn50:5.4":"Maro tvamasi, papima; ","mn50:5.5":"tuyhanhi, papima, evam hoti: ","mn50:5.6":"‘ajanameva kho mam ayam samano apassam evamaha—","mn50:5.7":"nikkhama, papima; ","mn50:5.8":"nikkhama, papima. ","mn50:5.9":"Ma tathagatam vihesesi, ma tathagatasavakam. ","mn50:5.10":"Ma te ahosi digharattam ahitaya dukkhayati. ","mn50:5.11":"Yopissa so sattha sopi mam neva khippam janeyya, kuto pana mam ayam savako janissati’”ti? ","mn50:6.1":"Atha kho marassa papimato etadahosi: ","mn50:6.2":"“janameva kho mam ayam samano passam evamaha: ","mn50:6.3":"‘nikkhama, papima; ","mn50:6.4":"nikkhama, papima. ","mn50:6.5":"Ma tathagatam vihesesi, ma tathagatasavakam. ","mn50:6.6":"Ma te ahosi digharattam ahitaya dukkhaya’”ti. ","mn50:6.7":"Atha kho maro papima ayasmato mahamoggallanassa mukhato uggantva paccaggale atthasi. ","mn50:7.1":"Addasa kho ayasma mahamoggallano maram papimantam paccaggale thitam; ","mn50:7.2":"disvana maram papimantam etadavoca: ","mn50:7.3":"“etthapi kho taham, papima, passami; ma tvam mannittho ","mn50:7.4":"‘na mam passati’ti. ","mn50:7.5":"Eso tvam, papima, paccaggale thito. ","mn50:8.1":"Bhutapubbaham, papima, dusi nama maro ahosim, tassa me kali nama bhagini. ","mn50:8.2":"Tassa tvam putto. ","mn50:8.3":"So me tvam bhagineyyo ahosi. ","mn50:9.1":"Tena kho pana, papima, samayena kakusandho bhagava araham sammasambuddho loke uppanno hoti. ","mn50:9.2":"Kakusandhassa kho pana, papima, bhagavato arahato sammasambuddhassa vidhurasanjivam nama savakayugam ahosi aggam bhaddayugam. ","mn50:9.3":"Yavata kho pana, papima, kakusandhassa bhagavato arahato sammasambuddhassa savaka. ","mn50:9.4":"Tesu na ca koci ayasmata vidhurena samasamo hoti yadidam dhammadesanaya. ","mn50:9.5":"Imina kho evam, papima, pariyayena ayasmato vidhurassa vidhuroteva samanna udapadi. ","mn50:10.1":"Ayasma pana, papima, sanjivo arannagatopi rukkhamulagatopi sunnagaragatopi appakasireneva sannavedayitanirodham samapajjati. ","mn50:10.2":"Bhutapubbam, papima, ayasma sanjivo annatarasmim rukkhamule sannavedayitanirodham samapanno nisinno hoti. ","mn50:10.3":"Addasamsu kho, papima, gopalaka pasupalaka kassaka pathavino ayasmantam sanjivam annatarasmim rukkhamule sannavedayitanirodham samapannam nisinnam; ","mn50:10.4":"disvana tesam etadahosi: ","mn50:10.5":"‘acchariyam vata bho, abbhutam vata, bho. ","mn50:10.6":"Ayam samano nisinnakova kalankato. ","mn50:10.7":"Handa nam dahama’ti. ","mn50:10.8":"Atha kho te, papima, gopalaka pasupalaka kassaka pathavino tinanca katthanca gomayanca sankaddhitva ayasmato sanjivassa kaye upacinitva aggim datva pakkamimsu. ","mn50:11.1":"Atha kho, papima, ayasma sanjivo tassa rattiya accayena taya samapattiya vutthahitva civarani papphotetva pubbanhasamayam nivasetva pattacivaramadaya gamam pindaya pavisi. ","mn50:11.2":"Addasamsu kho te, papima, gopalaka pasupalaka kassaka pathavino ayasmantam sanjivam pindaya carantam; ","mn50:11.3":"disvana nesam etadahosi: ","mn50:11.4":"‘acchariyam vata bho, abbhutam vata, bho. ","mn50:11.5":"Ayam samano nisinnakova kalankato, svayam patisanjivito’ti. ","mn50:11.6":"Imina kho evam, papima, pariyayena ayasmato sanjivassa sanjivoteva samanna udapadi. ","mn50:12.1":"Atha kho, papima, dusissa marassa etadahosi: ","mn50:12.2":"‘imesam kho aham bhikkhunam silavantanam kalyanadhammanam neva janami agatim va gatim va. ","mn50:12.3":"Yannunaham brahmanagahapatike anvaviseyyam—","mn50:12.4":"etha, tumhe bhikkhu silavante kalyanadhamme akkosatha paribhasatha rosetha vihesetha. ","mn50:12.5":"Appeva nama tumhehi akkosiyamananam paribhasiyamananam rosiyamananam vihesiyamananam siya cittassa annathattam, yatha tam dusi maro labhetha otaran’ti. ","mn50:12.6":"Atha kho te, papima, dusi maro brahmanagahapatike anvavisi: ","mn50:12.7":"‘etha, tumhe bhikkhu silavante kalyanadhamme akkosatha paribhasatha rosetha vihesetha. ","mn50:12.8":"Appeva nama tumhehi akkosiyamananam paribhasiyamananam rosiyamananam vihesiyamananam siya cittassa annathattam, yatha tam dusi maro labhetha otaran’ti. ","mn50:13.1":"Atha kho te, papima, brahmanagahapatika anvavisittha dusina marena bhikkhu silavante kalyanadhamme akkosanti paribhasanti rosenti vihesenti: ","mn50:13.2":"‘ime pana mundaka samanaka ibbha kinha bandhupadapacca “jhayinosma jhayinosma”ti pattakkhandha adhomukha madhurakajata jhayanti pajjhayanti nijjhayanti apajjhayanti. ","mn50:13.3":"Seyyathapi nama uluko rukkhasakhayam musikam maggayamano jhayati pajjhayati nijjhayati apajjhayati; ","mn50:13.4":"evamevime mundaka samanaka ibbha kinha bandhupadapacca “jhayinosma jhayinosma”ti pattakkhandha adhomukha madhurakajata jhayanti pajjhayanti nijjhayanti apajjhayanti. ","mn50:13.5":"Seyyathapi nama kotthu naditire macche maggayamano jhayati pajjhayati nijjhayati apajjhayati; ","mn50:13.6":"evamevime mundaka samanaka ibbha kinha bandhupadapacca “jhayinosma jhayinosma”ti pattakkhandha adhomukha madhurakajata jhayanti pajjhayanti nijjhayanti apajjhayanti. ","mn50:13.7":"Seyyathapi nama bilaro sandhisamalasankatire musikam maggayamano jhayati pajjhayati nijjhayati apajjhayati; ","mn50:13.8":"evamevime mundaka samanaka ibbha kinha bandhupadapacca “jhayinosma jhayinosma”ti pattakkhandha adhomukha madhurakajata jhayanti pajjhayanti nijjhayanti apajjhayanti. ","mn50:13.9":"Seyyathapi nama gadrabho vahacchinno sandhisamalasankatire jhayati pajjhayati nijjhayati apajjhayati; ","mn50:13.10":"evamevime mundaka samanaka ibbha kinha bandhupadapacca “jhayinosma jhayinosma”ti pattakkhandha adhomukha madhurakajata jhayanti pajjhayanti nijjhayanti apajjhayanti’ti. ","mn50:13.11":"Ye kho pana, papima, tena samayena manussa kalam karonti yebhuyyena kayassa bheda param marana apayam duggatim vinipatam nirayam upapajjanti. ","mn50:14.1":"Atha kho, papima, kakusandho bhagava araham sammasambuddho bhikkhu amantesi: ","mn50:14.2":"‘anvavittha kho, bhikkhave, brahmanagahapatika dusina marena—","mn50:14.3":"etha, tumhe bhikkhu silavante kalyanadhamme akkosatha paribhasatha rosetha vihesetha, appeva nama tumhehi akkosiyamananam paribhasiyamananam rosiyamananam vihesiyamananam siya cittassa annathattam, yatha tam dusi maro labhetha otaran’ti. ","mn50:14.4":"Etha, tumhe, bhikkhave, mettasahagatena cetasa ekam disam pharitva viharatha, tatha dutiyam, tatha tatiyam, tatha catuttham. Iti uddhamadho tiriyam sabbadhi sabbattataya sabbavantam lokam mettasahagatena cetasa vipulena mahaggatena appamanena averena abyabajjhena pharitva viharatha. ","mn50:14.5":"Karunasahagatena cetasa …pe… ","mn50:14.6":"muditasahagatena cetasa …pe… ","mn50:14.7":"upekkhasahagatena cetasa ekam disam pharitva viharatha, tatha dutiyam, tatha tatiyam, tatha catuttham. Iti uddhamadho tiriyam sabbadhi sabbattataya sabbavantam lokam upekkhasahagatena cetasa vipulena mahaggatena appamanena averena abyabajjhena pharitva viharatha’ti. ","mn50:15.1":"Atha kho te, papima, bhikkhu kakusandhena bhagavata arahata sammasambuddhena evam ovadiyamana evam anusasiyamana arannagatapi rukkhamulagatapi sunnagaragatapi mettasahagatena cetasa ekam disam pharitva viharimsu, tatha dutiyam, tatha tatiyam, tatha catuttham. Iti uddhamadho tiriyam sabbadhi sabbattataya sabbavantam lokam mettasahagatena cetasa vipulena mahaggatena appamanena averena abyabajjhena pharitva viharimsu. ","mn50:15.2":"Karunasahagatena cetasa …pe… ","mn50:15.3":"muditasahagatena cetasa …pe… ","mn50:15.4":"upekkhasahagatena cetasa ekam disam pharitva viharimsu, tatha dutiyam, tatha tatiyam, tatha catuttham. Iti uddhamadho tiriyam sabbadhi sabbattataya sabbavantam lokam upekkhasahagatena cetasa vipulena mahaggatena appamanena averena abyabajjhena pharitva viharimsu. ","mn50:16.1":"Atha kho, papima, dusissa marassa etadahosi: ","mn50:16.2":"‘evampi kho aham karonto imesam bhikkhunam silavantanam kalyanadhammanam neva janami agatim va gatim va, yannunaham brahmanagahapatike anvaviseyyam: ","mn50:16.3":"“etha, tumhe bhikkhu silavante kalyanadhamme sakkarotha garum karotha manetha pujetha, ","mn50:16.4":"appeva nama tumhehi sakkariyamananam garukariyamananam maniyamananam pujiyamananam siya cittassa annathattam, yatha tam dusi maro labhetha otaran”’ti. ","mn50:17.1":"Atha kho te, papima, dusi maro brahmanagahapatike anvavisi: ","mn50:17.2":"‘etha, tumhe bhikkhu silavante kalyanadhamme sakkarotha garum karotha manetha pujetha, ","mn50:17.3":"appeva nama tumhehi sakkariyamananam garukariyamananam maniyamananam pujiyamananam siya cittassa annathattam, yatha tam dusi maro labhetha otaran’ti. ","mn50:17.4":"Atha kho te, papima, brahmanagahapatika anvavittha dusina marena bhikkhu silavante kalyanadhamme sakkaronti garum karonti manenti pujenti. ","mn50:17.5":"Ye kho pana, papima, tena samayena manussa kalam karonti yebhuyyena kayassa bheda param marana sugatim saggam lokam upapajjanti. ","mn50:18.1":"Atha kho, papima, kakusandho bhagava araham sammasambuddho bhikkhu amantesi: ","mn50:18.2":"‘anvavittha kho, bhikkhave, brahmanagahapatika dusina marena: ","mn50:18.3":"“etha, tumhe bhikkhu silavante kalyanadhamme sakkarotha garum karotha manetha pujetha, ","mn50:18.4":"appeva nama tumhehi sakkariyamananam garukariyamananam maniyamananam pujiyamananam siya cittassa annathattam, yatha tam dusi maro labhetha otaran”ti. ","mn50:18.5":"Etha, tumhe, bhikkhave, asubhanupassino kaye viharatha, ahare patikulasannino, sabbaloke anabhiratisannino, sabbasankharesu aniccanupassino’ti. ","mn50:19.1":"Atha kho te, papima, bhikkhu kakusandhena bhagavata arahata sammasambuddhena evam ovadiyamana evam anusasiyamana arannagatapi rukkhamulagatapi sunnagaragatapi asubhanupassino kaye viharimsu, ahare patikulasannino, sabbaloke anabhiratisannino, sabbasankharesu aniccanupassino. ","mn50:20.1":"Atha kho, papima, kakusandho bhagava araham sammasambuddho pubbanhasamayam nivasetva pattacivaramadaya ayasmata vidhurena pacchasamanena gamam pindaya pavisi. ","mn50:21.1":"Atha kho, papima, dusi maro annataram kumarakam anvavisitva sakkharam gahetva ayasmato vidhurassa sise paharamadasi; sisam vobhindi. ","mn50:21.2":"Atha kho, papima, ayasma vidhuro bhinnena sisena lohitena galantena kakusandhamyeva bhagavantam arahantam sammasambuddham pitthito pitthito anubandhi. ","mn50:21.3":"Atha kho, papima, kakusandho bhagava araham sammasambuddho nagapalokitam apalokesi: ","mn50:21.4":"‘na vayam dusi maro mattamannasi’ti. ","mn50:21.5":"Sahapalokanaya ca pana, papima, dusi maro tamha ca thana cavi mahanirayanca upapajji. ","mn50:22.1":"Tassa kho pana, papima, mahanirayassa tayo namadheyya honti—","mn50:22.2":"chaphassayataniko itipi, sankusamahato itipi, paccattavedaniyo itipi. ","mn50:22.3":"Atha kho mam, papima, nirayapala upasankamitva etadavocum: ","mn50:22.4":"‘yada kho te, marisa, sankuna sanku hadaye samagaccheyya. ","mn50:22.5":"Atha nam tvam janeyyasi: ","mn50:22.6":"“vassasahassam me niraye paccamanassa”’ti. ","mn50:23.1":"So kho aham, papima, bahuni vassani bahuni vassasatani bahuni vassasahassani tasmim mahaniraye apaccim. ","mn50:23.2":"Dasavassasahassani tasseva mahanirayassa ussade apaccim vutthanimam nama vedanam vediyamano. ","mn50:23.3":"Tassa mayham, papima, evarupo kayo hoti, seyyathapi manussassa. ","mn50:23.4":"Evarupam sisam hoti, seyyathapi macchassa. ","mn50:24.1":"Kidiso nirayo asi, ","mn50:24.2":"yattha dusi apaccatha; ","mn50:24.3":"Vidhuram savakamasajja, ","mn50:24.4":"kakusandhanca brahmanam. ","mn50:24.5":"Satam asi ayosanku, ","mn50:24.6":"sabbe paccattavedana; ","mn50:24.7":"Idiso nirayo asi, ","mn50:24.8":"yattha dusi apaccatha; ","mn50:24.9":"Vidhuram savakamasajja, ","mn50:24.10":"kakusandhanca brahmanam. ","mn50:24.11":"Yo etamabhijanati, ","mn50:24.12":"bhikkhu buddhassa savako; ","mn50:24.13":"Tadisam bhikkhumasajja, ","mn50:24.14":"kanha dukkham nigacchasi. ","mn50:25.1":"Majjhe sarassa titthanti, ","mn50:25.2":"vimana kappatthayino; ","mn50:25.3":"Veluriyavanna rucira, ","mn50:25.4":"accimanto pabhassara; ","mn50:25.5":"Acchara tattha naccanti, ","mn50:25.6":"puthu nanattavanniyo. ","mn50:25.7":"Yo etamabhijanati, ","mn50:25.8":"bhikkhu buddhassa savako; ","mn50:25.9":"Tadisam bhikkhumasajja, ","mn50:25.10":"kanha dukkham nigacchasi. ","mn50:26.1":"Yo ve buddhena codito, ","mn50:26.2":"bhikkhu sanghassa pekkhato; ","mn50:26.3":"Migaramatupasadam, ","mn50:26.4":"padangutthena kampayi. ","mn50:26.5":"Yo etamabhijanati, ","mn50:26.6":"bhikkhu buddhassa savako; ","mn50:26.7":"Tadisam bhikkhumasajja, ","mn50:26.8":"kanha dukkham nigacchasi. ","mn50:27.1":"Yo vejayantam pasadam, ","mn50:27.2":"padangutthena kampayi; ","mn50:27.3":"Iddhibalenupatthaddho, ","mn50:27.4":"samvejesi ca devata. ","mn50:27.5":"Yo etamabhijanati, ","mn50:27.6":"bhikkhu buddhassa savako; ","mn50:27.7":"Tadisam bhikkhumasajja, ","mn50:27.8":"kanha dukkham nigacchasi. ","mn50:28.1":"Yo vejayantapasade, ","mn50:28.2":"sakkam so paripucchati; ","mn50:28.3":"Api vasava janasi, ","mn50:28.4":"tanhakkhayavimuttiyo; ","mn50:28.5":"Tassa sakko viyakasi, ","mn50:28.6":"panham puttho yathatatham. ","mn50:28.7":"Yo etamabhijanati, ","mn50:28.8":"bhikkhu buddhassa savako; ","mn50:28.9":"Tadisam bhikkhumasajja, ","mn50:28.10":"kanha dukkham nigacchasi. ","mn50:29.1":"Yo brahmam paripucchati, ","mn50:29.2":"sudhammayabhito sabham; ","mn50:29.3":"Ajjapi tyavuso ditthi, ","mn50:29.4":"ya te ditthi pure ahu; ","mn50:29.5":"Passasi vitivattantam, ","mn50:29.6":"brahmaloke pabhassaram. ","mn50:29.7":"Tassa brahma viyakasi, ","mn50:29.8":"anupubbam yathatatham; ","mn50:29.9":"Na me marisa sa ditthi, ","mn50:29.10":"ya me ditthi pure ahu. ","mn50:29.11":"Passami vitivattantam, ","mn50:29.12":"brahmaloke pabhassaram; ","mn50:29.13":"Soham ajja katham vajjam, ","mn50:29.14":"aham niccomhi sassato. ","mn50:29.15":"Yo etamabhijanati, ","mn50:29.16":"bhikkhu buddhassa savako; ","mn50:29.17":"Tadisam bhikkhumasajja, ","mn50:29.18":"kanha dukkham nigacchasi. ","mn50:30.1":"Yo mahameruno kutam, ","mn50:30.2":"vimokkhena aphassayi; ","mn50:30.3":"Vanam pubbavidehanam, ","mn50:30.4":"ye ca bhumisaya nara. ","mn50:30.5":"Yo etamabhijanati, ","mn50:30.6":"bhikkhu buddhassa savako; ","mn50:30.7":"Tadisam bhikkhumasajja, ","mn50:30.8":"kanha dukkham nigacchasi. ","mn50:31.1":"Na ve aggi cetayati, ","mn50:31.2":"‘aham balam dahami’ti; ","mn50:31.3":"Balo ca jalitam aggim, ","mn50:31.4":"asajja nam sa dayhati. ","mn50:31.5":"Evameva tuvam mara, ","mn50:31.6":"asajja nam tathagatam; ","mn50:31.7":"Sayam dahissasi attanam, ","mn50:31.8":"balo aggimva samphusam. ","mn50:31.9":"Apunnam pasavi maro, ","mn50:31.10":"asajja nam tathagatam; ","mn50:31.11":"Kim nu mannasi papima, ","mn50:31.12":"na me papam vipaccati. ","mn50:31.13":"Karoto ciyati papam, ","mn50:31.14":"cirarattaya antaka; ","mn50:31.15":"Mara nibbinda buddhamha, ","mn50:31.16":"asam makasi bhikkhusu. ","mn50:31.17":"Iti maram atajjesi, ","mn50:31.18":"bhikkhu bhesakalavane; ","mn50:31.19":"Tato so dummano yakkho, ","mn50:31.20":"tatthevantaradhayatha”ti. ","mn50:31.21":"Maratajjaniyasuttam nitthitam dasamam. ","mn50:31.22":"Culayamakavaggo nitthito pancamo. ","mn50:32.0":"Tassuddanam ","mn50:32.1":"Saleyya veranjaduve ca tutthi, ","mn50:32.2":"Culamahadhammasamadananca; ","mn50:32.3":"Vimamsaka kosambi ca brahmano, ","mn50:32.4":"Dusi ca maro dasamo ca vaggo. ","mn50:33.0":"Idam vagganamuddanam ","mn50:33.1":"Mulapariyayo ceva, ","mn50:33.2":"sihanado ca uttamo; ","mn50:33.3":"Kakaco ceva gosingo, ","mn50:33.4":"saleyyo ca ime panca. ","mn50:33.5":"Mulapannasakam samattam. "}