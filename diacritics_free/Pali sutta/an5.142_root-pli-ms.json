{"an5.142:0.1":"Anguttara Nikaya 5.142 ","an5.142:0.2":"15. Tikandakivagga ","an5.142:0.3":"Arabhatisutta ","an5.142:1.1":"“Pancime, bhikkhave, puggala santo samvijjamana lokasmim. ","an5.142:1.2":"Katame panca? ","an5.142:1.3":"Idha, bhikkhave, ekacco puggalo arabhati ca vippatisari ca hoti; ","an5.142:1.4":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti. ","an5.142:2.1":"Idha pana, bhikkhave, ekacco puggalo arabhati, na vippatisari hoti; ","an5.142:2.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti. ","an5.142:3.1":"Idha pana, bhikkhave, ekacco puggalo na arabhati, vippatisari hoti; ","an5.142:3.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti. ","an5.142:4.1":"Idha pana, bhikkhave, ekacco puggalo na arabhati na vippatisari hoti; ","an5.142:4.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti. ","an5.142:5.1":"Idha pana, bhikkhave, ekacco puggalo na arabhati na vippatisari hoti; ","an5.142:5.2":"tanca cetovimuttim pannavimuttim yathabhutam pajanati yatthassa te uppanna papaka akusala dhamma aparisesa nirujjhanti. ","an5.142:6.1":"Tatra, bhikkhave, yvayam puggalo arabhati ca vippatisari ca hoti, ","an5.142:6.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti, ","an5.142:6.3":"so evamassa vacaniyo: ","an5.142:6.4":"‘ayasmato kho arambhaja asava samvijjanti, vippatisaraja asava pavaddhanti, sadhu vatayasma arambhaje asave pahaya vippatisaraje asave pativinodetva cittam pannanca bhavetu; ","an5.142:6.5":"evamayasma amuna pancamena puggalena samasamo bhavissati’ti. ","an5.142:7.1":"Tatra, bhikkhave, yvayam puggalo arabhati na vippatisari hoti, ","an5.142:7.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti, ","an5.142:7.3":"so evamassa vacaniyo: ","an5.142:7.4":"‘ayasmato kho arambhaja asava samvijjanti, vippatisaraja asava na pavaddhanti, sadhu vatayasma arambhaje asave pahaya cittam pannanca bhavetu; ","an5.142:7.5":"evamayasma amuna pancamena puggalena samasamo bhavissati’ti. ","an5.142:8.1":"Tatra, bhikkhave, yvayam puggalo na arabhati vippatisari hoti, ","an5.142:8.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti, ","an5.142:8.3":"so evamassa vacaniyo: ","an5.142:8.4":"‘ayasmato kho arambhaja asava na samvijjanti, vippatisaraja asava pavaddhanti, sadhu vatayasma vippatisaraje asave pativinodetva cittam pannanca bhavetu; ","an5.142:8.5":"evamayasma amuna pancamena puggalena samasamo bhavissati’ti. ","an5.142:9.1":"Tatra, bhikkhave, yvayam puggalo na arabhati na vippatisari hoti, ","an5.142:9.2":"tanca cetovimuttim pannavimuttim yathabhutam nappajanati yatthassa te uppanna papaka akusala dhamma aparisesa nirujjhanti, ","an5.142:9.3":"so evamassa vacaniyo: ","an5.142:9.4":"‘ayasmato kho arambhaja asava na samvijjanti, vippatisaraja asava na pavaddhanti, sadhu vatayasma cittam pannanca bhavetu; ","an5.142:9.5":"evamayasma amuna pancamena puggalena samasamo bhavissati’ti. ","an5.142:10.1":"Iti kho, bhikkhave, ime cattaro puggala amuna pancamena puggalena evam ovadiyamana evam anusasiyamana anupubbena asavanam khayam papunanti”ti. ","an5.142:10.2":"Dutiyam. "}