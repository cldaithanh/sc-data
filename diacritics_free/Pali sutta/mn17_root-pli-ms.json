{"mn17:0.1":"Majjhima Nikaya 17 ","mn17:0.2":"Vanapatthasutta ","mn17:1.1":"Evam me sutam—","mn17:1.2":"ekam samayam bhagava savatthiyam viharati jetavane anathapindikassa arame. ","mn17:1.3":"Tatra kho bhagava bhikkhu amantesi: ","mn17:1.4":"“bhikkhavo”ti. ","mn17:1.5":"“Bhadante”ti te bhikkhu bhagavato paccassosum. ","mn17:1.6":"Bhagava etadavoca: ","mn17:2.1":"“vanapatthapariyayam vo, bhikkhave, desessami, ","mn17:2.2":"tam sunatha, sadhukam manasikarotha, bhasissami”ti. ","mn17:2.3":"“Evam, bhante”ti kho te bhikkhu bhagavato paccassosum. ","mn17:2.4":"Bhagava etadavoca: ","mn17:3.1":"“Idha, bhikkhave, bhikkhu annataram vanapattham upanissaya viharati. ","mn17:3.2":"Tassa tam vanapattham upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunati. ","mn17:3.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti. ","mn17:3.4":"Tena, bhikkhave, bhikkhuna iti patisancikkhitabbam: ","mn17:3.5":"‘aham kho imam vanapattham upanissaya viharami, tassa me imam vanapattham upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunami. ","mn17:3.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti’ti. ","mn17:3.7":"Tena, bhikkhave, bhikkhuna rattibhagam va divasabhagam va tamha vanapattha pakkamitabbam, na vatthabbam. ","mn17:4.1":"Idha pana, bhikkhave, bhikkhu annataram vanapattham upanissaya viharati. ","mn17:4.2":"Tassa tam vanapattham upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunati. ","mn17:4.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti. ","mn17:4.4":"Tena, bhikkhave, bhikkhuna iti patisancikkhitabbam: ","mn17:4.5":"‘aham kho imam vanapattham upanissaya viharami. Tassa me imam vanapattham upanissaya viharato anupatthita ceva sati na upatthati asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunami. ","mn17:4.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti. ","mn17:4.7":"Na kho panaham civarahetu agarasma anagariyam pabbajito na pindapatahetu …pe… na senasanahetu …pe… na gilanappaccayabhesajjaparikkharahetu agarasma anagariyam pabbajito. ","mn17:4.8":"Atha ca pana me imam vanapattham upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunami’ti. ","mn17:4.9":"Tena, bhikkhave, bhikkhuna sankhapi tamha vanapattha pakkamitabbam, na vatthabbam. ","mn17:5.1":"Idha pana, bhikkhave, bhikkhu annataram vanapattham upanissaya viharati. ","mn17:5.2":"Tassa tam vanapattham upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunati. ","mn17:5.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara, te kasirena samudagacchanti. Tena, bhikkhave, bhikkhuna iti patisancikkhitabbam: ","mn17:5.4":"‘aham kho imam vanapattham upanissaya viharami. ","mn17:5.5":"Tassa me imam vanapattham upanissaya viharato anupatthita ceva sati upatthati asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunami. ","mn17:5.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti. ","mn17:5.7":"Na kho panaham civarahetu agarasma anagariyam pabbajito, na pindapatahetu …pe… na senasanahetu …pe… na gilanappaccayabhesajjaparikkharahetu agarasma anagariyam pabbajito. ","mn17:5.8":"Atha ca pana me imam vanapattham upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunami’ti. ","mn17:5.9":"Tena, bhikkhave, bhikkhuna sankhapi tasmim vanapatthe vatthabbam, na pakkamitabbam. ","mn17:6.1":"Idha pana, bhikkhave, bhikkhu annataram vanapattham upanissaya viharati. ","mn17:6.2":"Tassa tam vanapattham upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunati. ","mn17:6.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti. ","mn17:6.4":"Tena, bhikkhave, bhikkhuna iti patisancikkhitabbam: ","mn17:6.5":"‘aham kho imam vanapattham upanissaya viharami. Tassa me imam vanapattham upanissaya viharato anupatthita ceva sati upatthati asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunami. ","mn17:6.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti’ti. ","mn17:6.7":"Tena, bhikkhave, bhikkhuna yavajivampi tasmim vanapatthe vatthabbam, na pakkamitabbam. ","mn17:7-10.1":"Idha, bhikkhave, bhikkhu annataram gamam upanissaya viharati …pe… ","mn17:11-14.1":"annataram nigamam upanissaya viharati …pe… ","mn17:15-18.1":"annataram nagaram upanissaya viharati …pe… ","mn17:19-22.1":"annataram janapadam upanissaya viharati …pe… ","mn17:23.1":"annataram puggalam upanissaya viharati. ","mn17:23.2":"Tassa tam puggalam upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunati. ","mn17:23.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti. ","mn17:23.4":"Tena, bhikkhave, bhikkhuna iti patisancikkhitabbam: ","mn17:23.5":"‘aham kho imam puggalam upanissaya viharami. Tassa me imam puggalam upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunami. ","mn17:23.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti’ti. ","mn17:23.7":"Tena, bhikkhave, bhikkhuna rattibhagam va divasabhagam va so puggalo anapuccha pakkamitabbam, nanubandhitabbo. ","mn17:24.1":"Idha pana, bhikkhave, bhikkhu annataram puggalam upanissaya viharati. ","mn17:24.2":"Tassa tam puggalam upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunati. ","mn17:24.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara, te appakasirena samudagacchanti. ","mn17:24.4":"Tena, bhikkhave, bhikkhuna iti patisancikkhitabbam: ","mn17:24.5":"‘aham kho imam puggalam upanissaya viharami. Tassa me imam puggalam upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunami. ","mn17:24.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti. ","mn17:24.7":"Na kho panaham civarahetu agarasma anagariyam pabbajito, na pindapatahetu …pe… na senasanahetu …pe… na gilanappaccayabhesajjaparikkharahetu agarasma anagariyam pabbajito. ","mn17:24.8":"Atha ca pana me imam puggalam upanissaya viharato anupatthita ceva sati na upatthati, asamahitanca cittam na samadhiyati, aparikkhina ca asava na parikkhayam gacchanti, ananuppattanca anuttaram yogakkhemam nanupapunami’ti. ","mn17:24.9":"Tena, bhikkhave, bhikkhuna sankhapi so puggalo apuccha pakkamitabbam, nanubandhitabbo. ","mn17:25.1":"Idha pana, bhikkhave, bhikkhu annataram puggalam upanissaya viharati. ","mn17:25.2":"Tassa tam puggalam upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunati. ","mn17:25.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti. ","mn17:25.4":"Tena, bhikkhave, bhikkhuna iti patisancikkhitabbam: ","mn17:25.5":"‘aham kho imam puggalam upanissaya viharami. Tassa me imam puggalam upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunami. ","mn17:25.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te kasirena samudagacchanti. ","mn17:25.7":"Na kho panaham civarahetu agarasma anagariyam pabbajito, na pindapatahetu …pe… na senasanahetu …pe… na gilanappaccayabhesajjaparikkharahetu agarasma anagariyam pabbajito. ","mn17:25.8":"Atha ca pana me imam puggalam upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunami’ti. ","mn17:25.9":"Tena, bhikkhave, bhikkhuna sankhapi so puggalo anubandhitabbo, na pakkamitabbam. ","mn17:26.1":"Idha pana, bhikkhave, bhikkhu annataram puggalam upanissaya viharati. ","mn17:26.2":"Tassa tam puggalam upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunati. ","mn17:26.3":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti. ","mn17:26.4":"Tena, bhikkhave, bhikkhuna iti patisancikkhitabbam: ","mn17:26.5":"‘aham kho imam puggalam upanissaya viharami. Tassa me imam puggalam upanissaya viharato anupatthita ceva sati upatthati, asamahitanca cittam samadhiyati, aparikkhina ca asava parikkhayam gacchanti, ananuppattanca anuttaram yogakkhemam anupapunami. ","mn17:26.6":"Ye ca kho ime pabbajitena jivitaparikkhara samudanetabba—civarapindapatasenasanagilanappaccayabhesajjaparikkhara—te appakasirena samudagacchanti’ti. ","mn17:26.7":"Tena, bhikkhave, bhikkhuna yavajivampi so puggalo anubandhitabbo, na pakkamitabbam, api panujjamanenapi”ti. ","mn17:26.8":"Idamavoca bhagava. ","mn17:26.9":"Attamana te bhikkhu bhagavato bhasitam abhinandunti. ","mn17:26.10":"Vanapatthasuttam nitthitam sattamam. "}