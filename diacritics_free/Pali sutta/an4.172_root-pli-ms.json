{"an4.172:0.1":"Anguttara Nikaya 4.172 ","an4.172:0.2":"18. Sancetaniyavagga ","an4.172:0.3":"Vibhattisutta ","an4.172:1.1":"Tatra kho ayasma sariputto bhikkhu amantesi: ","an4.172:1.2":"“avuso bhikkhave”ti. ","an4.172:1.3":"“Avuso”ti kho te bhikkhu ayasmato sariputtassa paccassosum. ","an4.172:1.4":"Ayasma sariputto etadavoca: ","an4.172:2.1":"“Addhamasupasampannena me, avuso, atthapatisambhida sacchikata odhiso byanjanaso. ","an4.172:2.2":"Tamaham anekapariyayena acikkhami desemi pannapemi patthapemi vivarami vibhajami uttanikaromi. ","an4.172:2.3":"Yassa kho panassa kankha va vimati va, so mam panhena. ","an4.172:2.4":"Aham veyyakaranena sammukhibhuto no sattha yo no dhammanam sukusalo. ","an4.172:3.1":"Addhamasupasampannena me, avuso, dhammapatisambhida sacchikata odhiso byanjanaso. ","an4.172:3.2":"Tamaham anekapariyayena acikkhami desemi pannapemi patthapemi vivarami vibhajami uttanikaromi. ","an4.172:3.3":"Yassa kho panassa kankha va vimati va, so mam panhena. ","an4.172:3.4":"Aham veyyakaranena sammukhibhuto no sattha yo no dhammanam sukusalo. ","an4.172:4.1":"Addhamasupasampannena me, avuso, niruttipatisambhida sacchikata odhiso byanjanaso. ","an4.172:4.2":"Tamaham anekapariyayena acikkhami desemi pannapemi patthapemi vivarami vibhajami uttanikaromi. ","an4.172:4.3":"Yassa kho panassa kankha va vimati va, so mam panhena. ","an4.172:4.4":"Aham veyyakaranena sammukhibhuto no sattha yo no dhammanam sukusalo. ","an4.172:5.1":"Addhamasupasampannena me, avuso, patibhanapatisambhida sacchikata odhiso byanjanaso. ","an4.172:5.2":"Tamaham anekapariyayena acikkhami desemi pannapemi patthapemi vivarami vibhajami uttanikaromi. ","an4.172:5.3":"Yassa kho panassa kankha va vimati va, so mam panhena. ","an4.172:5.4":"Aham veyyakaranena sammukhibhuto no sattha yo no dhammanam sukusalo”ti. ","an4.172:5.5":"Dutiyam. "}