{"sn45.3:0.1":"Samyutta Nikaya 45.3 ","sn45.3:0.2":"1. Avijjavagga ","sn45.3:0.3":"Sariputtasutta ","sn45.3:1.1":"Savatthinidanam. ","sn45.3:1.2":"Atha kho ayasma sariputto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma sariputto bhagavantam etadavoca: ","sn45.3:1.3":"“sakalamidam, bhante, brahmacariyam, yadidam—kalyanamittata kalyanasahayata kalyanasampavankata”ti. ","sn45.3:2.1":"“Sadhu sadhu, sariputta. ","sn45.3:2.2":"Sakalamidam, sariputta, brahmacariyam, yadidam—kalyanamittata kalyanasahayata kalyanasampavankata. ","sn45.3:2.3":"Kalyanamittassetam, sariputta, bhikkhuno patikankham kalyanasahayassa kalyanasampavankassa—ariyam atthangikam maggam bhavessati, ariyam atthangikam maggam bahulikarissati. ","sn45.3:2.4":"Kathanca, sariputta, bhikkhu kalyanamitto kalyanasahayo kalyanasampavanko ariyam atthangikam maggam bhaveti, ariyam atthangikam maggam bahulikaroti? ","sn45.3:3.1":"Idha, sariputta, bhikkhu sammaditthim bhaveti vivekanissitam viraganissitam nirodhanissitam vossaggaparinamim …pe… sammasamadhim bhaveti vivekanissitam viraganissitam nirodhanissitam vossaggaparinamim. ","sn45.3:3.2":"Evam kho, sariputta, bhikkhu kalyanamitto kalyanasahayo kalyanasampavanko ariyam atthangikam maggam bhaveti, ariyam atthangikam maggam bahulikaroti. ","sn45.3:4.1":"Tadaminapetam, sariputta, pariyayena veditabbam yatha sakalamidam brahmacariyam, yadidam—kalyanamittata kalyanasahayata kalyanasampavankata. ","sn45.3:4.2":"Mamanhi, sariputta, kalyanamittam agamma jatidhamma satta jatiya parimuccanti; jaradhamma satta jaraya parimuccanti; maranadhamma satta maranena parimuccanti; sokaparidevadukkhadomanassupayasadhamma satta sokaparidevadukkhadomanassupayasehi parimuccanti. ","sn45.3:4.3":"Imina kho etam, sariputta, pariyayena veditabbam yatha sakalamidam brahmacariyam, yadidam—kalyanamittata kalyanasahayata kalyanasampavankata”ti. ","sn45.3:4.4":"Tatiyam. "}