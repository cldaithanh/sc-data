{"sn12.55:0.1":"Samyutta Nikaya 12.55 ","sn12.55:0.2":"6. Dukkhavagga ","sn12.55:0.3":"Maharukkhasutta ","sn12.55:1.1":"Savatthiyam viharati. ","sn12.55:1.2":"“Upadaniyesu, bhikkhave, dhammesu assadanupassino viharato tanha pavaddhati. ","sn12.55:1.3":"Tanhapaccaya upadanam; ","sn12.55:1.4":"upadanapaccaya bhavo …pe… ","sn12.55:1.5":"evametassa kevalassa dukkhakkhandhassa samudayo hoti. ","sn12.55:2.1":"Seyyathapi, bhikkhave, maharukkho. ","sn12.55:2.2":"Tassa yani ceva mulani adhogamani, yani ca tiriyangamani, sabbani tani uddham ojam abhiharanti. ","sn12.55:2.3":"Evanhi so, bhikkhave, maharukkho tadaharo tadupadano ciram dighamaddhanam tittheyya. ","sn12.55:2.4":"Evameva kho, bhikkhave, upadaniyesu dhammesu assadanupassino viharato tanha pavaddhati. ","sn12.55:2.5":"Tanhapaccaya upadanam …pe… ","sn12.55:2.6":"evametassa kevalassa dukkhakkhandhassa samudayo hoti. ","sn12.55:3.1":"Upadaniyesu, bhikkhave, dhammesu adinavanupassino viharato tanha nirujjhati. ","sn12.55:3.2":"Tanhanirodha upadananirodho; ","sn12.55:3.3":"upadananirodha bhavanirodho …pe… ","sn12.55:3.4":"evametassa kevalassa dukkhakkhandhassa nirodho hoti. ","sn12.55:4.1":"Seyyathapi, bhikkhave, maharukkho. ","sn12.55:4.2":"Atha puriso agaccheyya kuddalapitakam adaya. ","sn12.55:4.3":"So tam rukkham mule chindeyya, mulam chinditva palikhaneyya, palikhanitva mulani uddhareyya antamaso usiranalimattanipi. ","sn12.55:4.4":"So tam rukkham khandakhandikam chindeyya, khandakhandikam chinditva phaleyya, phaletva sakalikam sakalikam kareyya, sakalikam sakalikam karitva vatatape visoseyya; ","sn12.55:4.5":"vatatape visosetva aggina daheyya, aggina dahetva masim kareyya, masim karitva mahavate va ophuneyya nadiya va sighasotaya pavaheyya. ","sn12.55:4.6":"Evanhi so, bhikkhave, maharukkho ucchinnamulo assa talavatthukato anabhavankato ayatim anuppadadhammo. ","sn12.55:4.7":"Evameva kho, bhikkhave, upadaniyesu dhammesu adinavanupassino viharato tanha nirujjhati. ","sn12.55:4.8":"Tanhanirodha upadananirodho; ","sn12.55:4.9":"upadananirodha bhavanirodho …pe… ","sn12.55:4.10":"evametassa kevalassa dukkhakkhandhassa nirodho hoti”ti. ","sn12.55:4.11":"Pancamam. "}