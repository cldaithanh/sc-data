{"sn56.15:0.1":"Samyutta Nikaya 56.15 ","sn56.15:0.2":"2. Dhammacakkappavattanavagga ","sn56.15:0.3":"Pathamadharanasutta ","sn56.15:1.1":"“Dharetha no tumhe, bhikkhave, maya cattari ariyasaccani desitani”ti? ","sn56.15:1.2":"Evam vutte, annataro bhikkhu bhagavantam etadavoca: ","sn56.15:1.3":"“aham kho, bhante, dharemi bhagavata cattari ariyasaccani desitani”ti. ","sn56.15:1.4":"“Yatha katham pana tvam, bhikkhu, dharesi maya cattari ariyasaccani desitani”ti? ","sn56.15:1.5":"“Dukkham khvaham, bhante, bhagavata pathamam ariyasaccam desitam dharemi; ","sn56.15:1.6":"dukkhasamudayam khvaham, bhante, bhagavata dutiyam ariyasaccam desitam dharemi; ","sn56.15:1.7":"dukkhanirodham khvaham, bhante, bhagavata tatiyam ariyasaccam desitam dharemi; ","sn56.15:1.8":"dukkhanirodhagaminim patipadam khvaham, bhante, bhagavata catuttham ariyasaccam desitam dharemi. ","sn56.15:1.9":"Evam khvaham, bhante, dharemi bhagavata cattari ariyasaccani desitani”ti. ","sn56.15:2.1":"“Sadhu sadhu, bhikkhu. ","sn56.15:2.2":"Sadhu kho tvam, bhikkhu, dharesi maya cattari ariyasaccani desitaniti. ","sn56.15:2.3":"Dukkham kho, bhikkhu, maya pathamam ariyasaccam desitam, tatha nam dharehi; ","sn56.15:2.4":"dukkhasamudayam kho, bhikkhu, maya dutiyam ariyasaccam desitam, tatha nam dharehi; ","sn56.15:2.5":"dukkhanirodham kho, bhikkhu, maya tatiyam ariyasaccam desitam, tatha nam dharehi; ","sn56.15:2.6":"dukkhanirodhagamini patipada kho, bhikkhu, maya catuttham ariyasaccam desitam, tatha nam dharehi. ","sn56.15:2.7":"Evam kho, bhikkhu, dharehi maya cattari ariyasaccani desitaniti. ","sn56.15:3.1":"Tasmatiha, bhikkhu, ‘idam dukkhan’ti yogo karaniyo …pe… ‘ayam dukkhanirodhagamini patipada’ti yogo karaniyo”ti. ","sn56.15:3.2":"Pancamam. "}