{"mil7.5.7:0.1":"Milindapanha ","mil7.5.7:0.2":"Opammakathapanha ","mil7.5.7:0.3":"Upacikavagga ","mil7.5.7:0.4":"7. Migangapanha ","mil7.5.7:1.1":"“Bhante nagasena, ‘migassa tini angani gahetabbani’ti yam vadesi, katamani tani tini angani gahetabbani”ti? ","mil7.5.7:1.2":"“Yatha, maharaja, migo diva aranne carati, rattim abbhokase; ","mil7.5.7:1.3":"evameva kho, maharaja, yogina yogavacarena diva aranne viharitabbam, rattim abbhokase. ","mil7.5.7:1.4":"Idam, maharaja, migassa pathamam angam gahetabbam. ","mil7.5.7:2.1":"Bhasitampetam, maharaja, bhagavata devatidevena lomahamsanapariyaye—","mil7.5.7:3.1":"‘So kho aham, sariputta, ya ta rattiyo sita hemantika antaratthaka himapatasamaya, tatharupasu rattisu rattim abbhokase viharami, diva vanasande. ","mil7.5.7:3.2":"Gimhanam pacchime mase diva abbhokase viharami, rattim vanasande’ti. ","mil7.5.7:4.1":"Puna caparam, maharaja, migo sattimhi va sare va opatante vanceti palayati, na kayamupaneti; ","mil7.5.7:4.2":"evameva kho, maharaja, yogina yogavacarena kilesesu opatantesu vancayitabbam palayitabbam, na cittamupanetabbam. ","mil7.5.7:4.3":"Idam, maharaja, migassa dutiyam angam gahetabbam. ","mil7.5.7:5.1":"Puna caparam, maharaja, migo manusse disva yena va tena va palayati ‘ma mam te addasamsu’ti; ","mil7.5.7:5.2":"evameva kho, maharaja, yogina yogavacarena bhandanakalahaviggahavivadasile dussile kusite sanganikarame disva yena va tena va palayitabbam ‘ma mam te addasamsu, ahanca te ma addasan’ti. ","mil7.5.7:5.3":"Idam, maharaja, migassa tatiyam angam gahetabbam. ","mil7.5.7:5.4":"Bhasitampetam, maharaja, therena sariputtena dhammasenapatina—","mil7.5.7:6.1":"‘Ma me kadaci papiccho, ","mil7.5.7:6.2":"kusito hinaviriyo; ","mil7.5.7:6.3":"Appassuto anacaro, ","mil7.5.7:6.4":"sammato ahu katthaci’”ti. ","mil7.5.7:7.1":"Migangapanho sattamo. "}