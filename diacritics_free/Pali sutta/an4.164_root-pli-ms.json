{"an4.164:0.1":"Anguttara Nikaya 4.164 ","an4.164:0.2":"17. Patipadavagga ","an4.164:0.3":"Pathamakhamasutta ","an4.164:1.1":"“Catasso ima, bhikkhave, patipada. ","an4.164:1.2":"Katama catasso? ","an4.164:1.3":"Akkhama patipada, khama patipada, dama patipada, sama patipada. ","an4.164:1.4":"Katama ca, bhikkhave, akkhama patipada? ","an4.164:1.5":"Idha, bhikkhave, ekacco akkosantam paccakkosati, rosantam patirosati, bhandantam patibhandati. ","an4.164:1.6":"Ayam vuccati, bhikkhave, akkhama patipada. ","an4.164:2.1":"Katama ca, bhikkhave, khama patipada? ","an4.164:2.2":"Idha, bhikkhave, ekacco akkosantam na paccakkosati, rosantam na patirosati, bhandantam na patibhandati. ","an4.164:2.3":"Ayam vuccati, bhikkhave, khama patipada. ","an4.164:3.1":"Katama ca, bhikkhave, dama patipada? ","an4.164:3.2":"Idha, bhikkhave, bhikkhu cakkhuna rupam disva na nimittaggahi hoti nanubyanjanaggahi; ","an4.164:3.3":"yatvadhikaranamenam cakkhundriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjati; rakkhati cakkhundriyam; cakkhundriye samvaram apajjati. ","an4.164:3.4":"Sotena saddam sutva … ","an4.164:3.5":"ghanena gandham ghayitva … ","an4.164:3.6":"jivhaya rasam sayitva … ","an4.164:3.7":"kayena photthabbam phusitva … ","an4.164:3.8":"manasa dhammam vinnaya na nimittaggahi hoti nanubyanjanaggahi; ","an4.164:3.9":"yatvadhikaranamenam manindriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjati; rakkhati manindriyam; manindriye samvaram apajjati. ","an4.164:3.10":"Ayam vuccati, bhikkhave, dama patipada. ","an4.164:4.1":"Katama ca, bhikkhave, sama patipada? ","an4.164:4.2":"Idha, bhikkhave, bhikkhu uppannam kamavitakkam nadhivaseti pajahati vinodeti sameti byantikaroti anabhavam gameti; uppannam byapadavitakkam …pe… uppannam vihimsavitakkam … uppannuppanne papake akusale dhamme nadhivaseti pajahati vinodeti sameti byantikaroti anabhavam gameti. ","an4.164:4.3":"Ayam vuccati, bhikkhave, sama patipada. ","an4.164:4.4":"Ima kho, bhikkhave, catasso patipada”ti. ","an4.164:4.5":"Catuttham. "}