{"iti88:0.1":"Itivuttaka 88 ","iti88:0.2":"Tikanipata ","iti88:0.3":"Catutthavagga ","iti88:0.4":"Antaramalasutta ","iti88:1.1":"Vuttanhetam bhagavata vuttamarahatati me sutam: ","iti88:2.1":"“Tayome, bhikkhave, antaramala antaraamitta antarasapatta antaravadhaka antarapaccatthika. ","iti88:2.2":"Katame tayo? ","iti88:2.3":"Lobho, bhikkhave, antaramalo antaraamitto antarasapatto antaravadhako antarapaccatthiko. ","iti88:2.4":"Doso, bhikkhave, antaramalo antaraamitto antarasapatto antaravadhako antarapaccatthiko. ","iti88:2.5":"Moho, bhikkhave, antaramalo antaraamitto antarasapatto antaravadhako antarapaccatthiko. ","iti88:2.6":"Ime kho, bhikkhave, tayo antaramala antaraamitta antarasapatta antaravadhaka antarapaccatthika”ti. ","iti88:2.7":"Etamattham bhagava avoca. ","iti88:2.8":"Tatthetam iti vuccati: ","iti88:3.1":"“Anatthajanano lobho, ","iti88:3.2":"lobho cittappakopano; ","iti88:3.3":"Bhayamantarato jatam, ","iti88:3.4":"tam jano navabujjhati. ","iti88:4.1":"Luddho attham na janati, ","iti88:4.2":"luddho dhammam na passati; ","iti88:4.3":"Andhatamam tada hoti, ","iti88:4.4":"yam lobho sahate naram. ","iti88:5.1":"Yo ca lobham pahantvana, ","iti88:5.2":"lobhaneyye na lubbhati; ","iti88:5.3":"Lobho pahiyate tamha, ","iti88:5.4":"udabinduva pokkhara. ","iti88:6.1":"Anatthajanano doso, ","iti88:6.2":"doso cittappakopano; ","iti88:6.3":"Bhayamantarato jatam, ","iti88:6.4":"tam jano navabujjhati. ","iti88:7.1":"Duttho attham na janati, ","iti88:7.2":"duttho dhammam na passati; ","iti88:7.3":"Andhatamam tada hoti, ","iti88:7.4":"yam doso sahate naram. ","iti88:8.1":"Yo ca dosam pahantvana, ","iti88:8.2":"dosaneyye na dussati; ","iti88:8.3":"Doso pahiyate tamha, ","iti88:8.4":"talapakkamva bandhana. ","iti88:9.1":"Anatthajanano moho, ","iti88:9.2":"moho cittappakopano; ","iti88:9.3":"Bhayamantarato jatam, ","iti88:9.4":"tam jano navabujjhati. ","iti88:10.1":"Mulho attham na janati, ","iti88:10.2":"mulho dhammam na passati; ","iti88:10.3":"Andhatamam tada hoti, ","iti88:10.4":"yam moho sahate naram. ","iti88:11.1":"Yo ca moham pahantvana, ","iti88:11.2":"mohaneyye na muyhati; ","iti88:11.3":"Moham vihanti so sabbam, ","iti88:11.4":"adiccovudayam taman”ti. ","iti88:12.1":"Ayampi attho vutto bhagavata, iti me sutanti. ","iti88:12.2":"Navamam. "}