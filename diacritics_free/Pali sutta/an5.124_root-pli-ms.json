{"an5.124:0.1":"Anguttara Nikaya 5.124 ","an5.124:0.2":"13. Gilanavagga ","an5.124:0.3":"Dutiyaupatthakasutta ","an5.124:1.1":"“Pancahi, bhikkhave, dhammehi samannagato gilanupatthako nalam gilanam upatthatum. ","an5.124:1.2":"Katamehi pancahi? ","an5.124:1.3":"Nappatibalo hoti bhesajjam samvidhatum; ","an5.124:1.4":"sappayasappayam na janati, asappayam upanameti, sappayam apanameti; ","an5.124:1.5":"amisantaro gilanam upatthati, no mettacitto; ","an5.124:1.6":"jegucchi hoti uccaram va passavam va vantam va khelam va niharitum; ","an5.124:1.7":"nappatibalo hoti gilanam kalena kalam dhammiya kathaya sandassetum samadapetum samuttejetum sampahamsetum. ","an5.124:1.8":"Imehi kho, bhikkhave, pancahi dhammehi samannagato gilanupatthako nalam gilanam upatthatum. ","an5.124:2.1":"Pancahi, bhikkhave, dhammehi samannagato gilanupatthako alam gilanam upatthatum. ","an5.124:2.2":"Katamehi pancahi? ","an5.124:2.3":"Patibalo hoti bhesajjam samvidhatum; ","an5.124:2.4":"sappayasappayam janati, asappayam apanameti, sappayam upanameti; ","an5.124:2.5":"mettacitto gilanam upatthati, no amisantaro; ","an5.124:2.6":"ajegucchi hoti uccaram va passavam va vantam va khelam va niharitum; ","an5.124:2.7":"patibalo hoti gilanam kalena kalam dhammiya kathaya sandassetum samadapetum samuttejetum sampahamsetum. ","an5.124:2.8":"Imehi kho, bhikkhave, pancahi dhammehi samannagato gilanupatthako alam gilanam upatthatun”ti. ","an5.124:2.9":"Catuttham. "}