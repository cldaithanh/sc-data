{"an8.43:0.1":"Anguttara Nikaya 8.43 ","an8.43:0.2":"5. Uposathavagga ","an8.43:0.3":"Visakhasutta ","an8.43:1.1":"Ekam samayam bhagava savatthiyam viharati pubbarame migaramatupasade. ","an8.43:1.2":"Atha kho visakha migaramata yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho visakham migaramataram bhagava etadavoca: ","an8.43:1.3":"“atthangasamannagato kho, visakhe, uposatho upavuttho mahapphalo hoti mahanisamso mahajutiko mahavippharo. ","an8.43:1.4":"Katham upavuttho ca, visakhe, atthangasamannagato uposatho mahapphalo hoti mahanisamso mahajutiko mahavippharo? ","an8.43:1.5":"Idha, visakhe, ariyasavako iti patisancikkhati: ","an8.43:1.6":"‘yavajivam arahanto panatipatam pahaya panatipata pativirata nihitadanda nihitasattha lajji dayapanna, sabbapanabhutahitanukampino viharanti. ","an8.43:1.7":"Ahampajja imanca rattim imanca divasam panatipatam pahaya panatipata pativirato nihitadando nihitasattho lajji dayapanno, sabbapanabhutahitanukampi viharami. ","an8.43:1.8":"Iminapangena arahatam anukaromi, uposatho ca me upavuttho bhavissati’ti. ","an8.43:1.9":"Imina pathamena angena samannagato hoti …pe…. ","an8.43:2.1":"‘Yavajivam arahanto uccasayanamahasayanam pahaya uccasayanamahasayana pativirata nicaseyyam kappenti—mancake va tinasantharake va. ","an8.43:2.2":"Ahampajja imanca rattim imanca divasam uccasayanamahasayanam pahaya uccasayanamahasayana pativirato nicaseyyam kappemi—mancake va tinasantharake va. ","an8.43:2.3":"Iminapangena arahatam anukaromi, uposatho ca me upavuttho bhavissati’ti. ","an8.43:2.4":"Imina atthamena angena samannagato hoti. ","an8.43:2.5":"Evam upavuttho kho, visakhe, atthangasamannagato uposatho mahapphalo hoti mahanisamso mahajutiko mahavippharo. ","an8.43:3.1":"Kivamahapphalo hoti, kivamahanisamso, kivamahajutiko, kivamahavippharo? ","an8.43:3.2":"Seyyathapi, visakhe, yo imesam solasannam mahajanapadanam pahutarattaratananam issariyadhipaccam rajjam kareyya, seyyathidam—","an8.43:3.3":"anganam magadhanam kasinam kosalanam vajjinam mallanam cetinam vanganam kurunam pancalanam macchanam surasenanam assakanam avantinam gandharanam kambojanam, atthangasamannagatassa uposathassa etam kalam nagghati solasim. ","an8.43:3.4":"Tam kissa hetu? ","an8.43:3.5":"Kapanam, visakhe, manusakam rajjam dibbam sukham upanidhaya. ","an8.43:4.1":"Yani, visakhe, manusakani pannasa vassani, catumaharajikanam devanam eso eko rattindivo. ","an8.43:4.2":"Taya rattiya timsarattiyo maso. ","an8.43:4.3":"Tena masena dvadasamasiyo samvaccharo. ","an8.43:4.4":"Tena samvaccharena dibbani panca vassasatani catumaharajikanam devanam ayuppamanam. ","an8.43:4.5":"Thanam kho panetam, visakhe, vijjati yam idhekacco itthi va puriso va atthangasamannagatam uposatham upavasitva kayassa bheda param marana catumaharajikanam devanam sahabyatam upapajjeyya. ","an8.43:4.6":"Idam kho panetam, visakhe, sandhaya bhasitam: ","an8.43:4.7":"‘kapanam manusakam rajjam dibbam sukham upanidhaya’. ","an8.43:5.1":"Yam, visakhe, manusakam vassasatam, tavatimsanam devanam eso eko rattindivo. ","an8.43:5.2":"Taya rattiya timsarattiyo maso. ","an8.43:5.3":"Tena masena dvadasamasiyo samvaccharo. ","an8.43:5.4":"Tena samvaccharena vassasahassam tavatimsanam devanam ayuppamanam. ","an8.43:5.5":"Thanam kho panetam, visakhe, vijjati yam idhekacco itthi va puriso va atthangasamannagatam uposatham upavasitva kayassa bheda param marana tavatimsanam devanam sahabyatam upapajjeyya. ","an8.43:5.6":"Idam kho panetam, visakhe, sandhaya bhasitam: ","an8.43:5.7":"‘kapanam manusakam rajjam dibbam sukham upanidhaya’. ","an8.43:6.1":"Yani, visakhe, manusakani dve vassasatani …pe… ","an8.43:6.2":"cattari vassasatani …pe… ","an8.43:6.3":"attha vassasatani …pe… ","an8.43:6.4":"solasa vassasatani paranimmitavasavattinam devanam eso eko rattindivo. ","an8.43:6.5":"Taya rattiya timsarattiyo maso. ","an8.43:6.6":"Tena masena dvadasamasiyo samvaccharo. ","an8.43:6.7":"Tena samvaccharena dibbani solasa vassasahassani paranimmitavasavattinam devanam ayuppamanam. ","an8.43:6.8":"Thanam kho panetam, visakhe, vijjati yam idhekacco itthi va puriso va atthangasamannagatam uposatham upavasitva kayassa bheda param marana paranimmitavasavattinam devanam sahabyatam upapajjeyya. ","an8.43:6.9":"Idam kho panetam, visakhe, sandhaya bhasitam: ","an8.43:6.10":"‘kapanam manusakam rajjam dibbam sukham upanidhaya’ti. ","an8.43:7.1":"Panam na hanne na cadinnamadiye, ","an8.43:7.2":"Musa na bhase na ca majjapo siya; ","an8.43:7.3":"Abrahmacariya virameyya methuna, ","an8.43:7.4":"Rattim na bhunjeyya vikalabhojanam. ","an8.43:8.1":"Malam na dhare na ca gandhamacare, ","an8.43:8.2":"Mance chamayam va sayetha santhate; ","an8.43:8.3":"Etanhi atthangikamahuposatham, ","an8.43:8.4":"Buddhena dukkhantaguna pakasitam. ","an8.43:9.1":"Cando ca suriyo ca ubho sudassana, ","an8.43:9.2":"Obhasayam anupariyanti yavata; ","an8.43:9.3":"Tamonuda te pana antalikkhaga, ","an8.43:9.4":"Nabhe pabhasanti disavirocana. ","an8.43:10.1":"Etasmim yam vijjati antare dhanam, ","an8.43:10.2":"Mutta mani veluriyanca bhaddakam; ","an8.43:10.3":"Singisuvannam atha vapi kancanam, ","an8.43:10.4":"Yam jatarupam hatakanti vuccati. ","an8.43:11.1":"Atthangupetassa uposathassa, ","an8.43:11.2":"Kalampi te nanubhavanti solasim; ","an8.43:11.3":"Candappabha taragana ca sabbe. ","an8.43:12.1":"Tasma hi nari ca naro ca silava, ","an8.43:12.2":"Atthangupetam upavassuposatham; ","an8.43:12.3":"Punnani katvana sukhudrayani, ","an8.43:12.4":"Anindita saggamupenti thanan”ti. ","an8.43:12.5":"Tatiyam. "}