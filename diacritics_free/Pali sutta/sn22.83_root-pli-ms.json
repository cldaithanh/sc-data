{"sn22.83:0.1":"Samyutta Nikaya 22.83 ","sn22.83:0.2":"9. Theravagga ","sn22.83:0.3":"Anandasutta ","sn22.83:1.1":"Savatthinidanam. ","sn22.83:1.2":"Tatra kho ayasma anando bhikkhu amantesi: ","sn22.83:1.3":"“avuso bhikkhave”ti. ","sn22.83:1.4":"“Avuso”ti kho te bhikkhu ayasmato anandassa paccassosum. ","sn22.83:1.5":"Ayasma anando etadavoca: ","sn22.83:2.1":"“Punno nama, avuso, ayasma mantaniputto amhakam navakanam satam bahupakaro hoti. ","sn22.83:2.2":"So amhe imina ovadena ovadati: ","sn22.83:2.3":"‘upadaya, avuso ananda, asmiti hoti, no anupadaya. ","sn22.83:2.4":"Kinca upadaya asmiti hoti, no anupadaya? ","sn22.83:2.5":"Rupam upadaya asmiti hoti, no anupadaya. ","sn22.83:2.6":"Vedanam … ","sn22.83:2.7":"sannam … ","sn22.83:2.8":"sankhare … ","sn22.83:2.9":"vinnanam upadaya asmiti hoti, no anupadaya. ","sn22.83:3.1":"Seyyathapi, avuso ananda, itthi va puriso va daharo yuva mandanakajatiko adase va parisuddhe pariyodate acche va udakapatte sakam mukhanimittam paccavekkhamano upadaya passeyya, no anupadaya; ","sn22.83:3.2":"evameva kho, avuso ananda, rupam upadaya asmiti hoti, no anupadaya. ","sn22.83:3.3":"Vedanam … ","sn22.83:3.4":"sannam … ","sn22.83:3.5":"sankhare … ","sn22.83:3.6":"vinnanam upadaya asmiti hoti, no anupadaya. ","sn22.83:4.1":"Tam kim mannasi, avuso ananda, ","sn22.83:4.2":"rupam niccam va aniccam va’ti? ","sn22.83:4.3":"‘Aniccam, avuso’. ","sn22.83:4.4":"‘Vedana … ","sn22.83:4.5":"sanna … ","sn22.83:4.6":"sankhara … ","sn22.83:4.7":"vinnanam niccam va aniccam va’ti? ","sn22.83:4.8":"‘Aniccam, avuso’ …pe…. ","sn22.83:4.9":"Tasmatiha …pe… ","sn22.83:4.10":"evam passam …pe… ","sn22.83:4.11":"naparam itthattayati pajanatiti. ","sn22.83:4.12":"Punno nama, avuso, ayasma mantaniputto amhakam navakanam satam bahupakaro hoti. ","sn22.83:4.13":"So amhe imina ovadena ovadati. ","sn22.83:4.14":"Idanca pana me ayasmato punnassa mantaniputtassa dhammadesanam sutva dhammo abhisamito”ti. ","sn22.83:4.15":"Pathamam. "}