{"an3.83:0.1":"Anguttara Nikaya 3.83 ","an3.83:0.2":"9. Samanavagga ","an3.83:0.3":"Khettasutta ","an3.83:1.1":"“Tinimani, bhikkhave, kassakassa gahapatissa pubbe karaniyani. ","an3.83:1.2":"Katamani tini? ","an3.83:1.3":"Idha, bhikkhave, kassako gahapati patikacceva khettam sukattham karoti sumatikatam. ","an3.83:1.4":"Patikacceva khettam sukattham karitva sumatikatam kalena bijani patitthapeti. ","an3.83:1.5":"Kalena bijani patitthapetva samayena udakam abhinetipi apanetipi. ","an3.83:1.6":"Imani kho, bhikkhave, tini kassakassa gahapatissa pubbe karaniyani. ","an3.83:2.1":"Evamevam kho, bhikkhave, tinimani bhikkhussa pubbe karaniyani. ","an3.83:2.2":"Katamani tini? ","an3.83:2.3":"Adhisilasikkhasamadanam, adhicittasikkhasamadanam, adhipannasikkhasamadanam—","an3.83:2.4":"imani kho, bhikkhave, tini bhikkhussa pubbe karaniyani. ","an3.83:3.1":"Tasmatiha, bhikkhave, evam sikkhitabbam: ","an3.83:3.2":"‘tibbo no chando bhavissati adhisilasikkhasamadane, tibbo no chando bhavissati adhicittasikkhasamadane, tibbo no chando bhavissati adhipannasikkhasamadane’ti. ","an3.83:3.3":"Evanhi vo, bhikkhave, sikkhitabban”ti. ","an3.83:3.4":"Tatiyam. "}