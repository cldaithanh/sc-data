{"an3.136:0.1":"Anguttara Nikaya 3.136 ","an3.136:0.2":"14. Yodhajivavagga ","an3.136:0.3":"Uppadasutta ","an3.136:1.1":"“Uppada va, bhikkhave, tathagatanam anuppada va tathagatanam, thitava sa dhatu dhammatthitata dhammaniyamata. ","an3.136:1.2":"Sabbe sankhara anicca. ","an3.136:1.3":"Tam tathagato abhisambujjhati abhisameti. ","an3.136:1.4":"Abhisambujjhitva abhisametva acikkhati deseti pannapeti patthapeti vivarati vibhajati uttanikaroti: ","an3.136:1.5":"‘sabbe sankhara anicca’ti. ","an3.136:1.6":"Uppada va, bhikkhave, tathagatanam anuppada va tathagatanam thitava sa dhatu dhammatthitata dhammaniyamata. ","an3.136:1.7":"Sabbe sankhara dukkha. ","an3.136:1.8":"Tam tathagato abhisambujjhati abhisameti. ","an3.136:1.9":"Abhisambujjhitva abhisametva acikkhati deseti pannapeti patthapeti vivarati vibhajati uttanikaroti: ","an3.136:1.10":"‘sabbe sankhara dukkha’ti. ","an3.136:1.11":"Uppada va, bhikkhave, tathagatanam anuppada va tathagatanam thitava sa dhatu dhammatthitata dhammaniyamata. ","an3.136:1.12":"Sabbe dhamma anatta. ","an3.136:1.13":"Tam tathagato abhisambujjhati abhisameti. ","an3.136:1.14":"Abhisambujjhitva abhisametva acikkhati deseti pannapeti patthapeti vivarati vibhajati uttanikaroti: ","an3.136:1.15":"‘sabbe dhamma anatta’”ti. ","an3.136:1.16":"Catuttham. "}