{"mn2:0.1":"Majjhima Nikaya 2 ","mn2:0.2":"Sabbasavasutta ","mn2:1.1":"Evam me sutam—","mn2:1.2":"ekam samayam bhagava savatthiyam viharati jetavane anathapindikassa arame. ","mn2:1.3":"Tatra kho bhagava bhikkhu amantesi: ","mn2:1.4":"“bhikkhavo”ti. ","mn2:1.5":"“Bhadante”ti te bhikkhu bhagavato paccassosum. ","mn2:1.6":"Bhagava etadavoca: ","mn2:2.1":"“sabbasavasamvarapariyayam vo, bhikkhave, desessami. ","mn2:2.2":"Tam sunatha, sadhukam manasi karotha, bhasissami”ti. ","mn2:2.3":"“Evam, bhante”ti kho te bhikkhu bhagavato paccassosum. ","mn2:2.4":"Bhagava etadavoca: ","mn2:3.1":"“Janato aham, bhikkhave, passato asavanam khayam vadami, no ajanato no apassato. ","mn2:3.2":"Kinca, bhikkhave, janato kinca passato asavanam khayam vadami? ","mn2:3.3":"Yoniso ca manasikaram ayoniso ca manasikaram. ","mn2:3.4":"Ayoniso, bhikkhave, manasikaroto anuppanna ceva asava uppajjanti, uppanna ca asava pavaddhanti; ","mn2:3.5":"yoniso ca kho, bhikkhave, manasikaroto anuppanna ceva asava na uppajjanti, uppanna ca asava pahiyanti. ","mn2:4.1":"Atthi, bhikkhave, asava dassana pahatabba, atthi asava samvara pahatabba, atthi asava patisevana pahatabba, atthi asava adhivasana pahatabba, atthi asava parivajjana pahatabba, atthi asava vinodana pahatabba, atthi asava bhavana pahatabba. ","mn2:5.0":"1. Dassanapahatabbaasava ","mn2:5.1":"Katame ca, bhikkhave, asava dassana pahatabba? ","mn2:5.2":"Idha, bhikkhave, assutava puthujjano ariyanam adassavi ariyadhammassa akovido ariyadhamme avinito, sappurisanam adassavi sappurisadhammassa akovido sappurisadhamme avinito—","mn2:5.3":"manasikaraniye dhamme nappajanati, amanasikaraniye dhamme nappajanati. ","mn2:5.4":"So manasikaraniye dhamme appajananto amanasikaraniye dhamme appajananto, ye dhamma na manasikaraniya, te dhamme manasi karoti, ye dhamma manasikaraniya te dhamme na manasi karoti. ","mn2:6.1":"Katame ca, bhikkhave, dhamma na manasikaraniya ye dhamme manasi karoti? ","mn2:6.2":"Yassa, bhikkhave, dhamme manasikaroto anuppanno va kamasavo uppajjati, uppanno va kamasavo pavaddhati; ","mn2:6.3":"anuppanno va bhavasavo uppajjati, uppanno va bhavasavo pavaddhati; ","mn2:6.4":"anuppanno va avijjasavo uppajjati, uppanno va avijjasavo pavaddhati—","mn2:6.5":"ime dhamma na manasikaraniya ye dhamme manasi karoti. ","mn2:6.6":"Katame ca, bhikkhave, dhamma manasikaraniya ye dhamme na manasi karoti? ","mn2:6.7":"Yassa, bhikkhave, dhamme manasikaroto anuppanno va kamasavo na uppajjati, uppanno va kamasavo pahiyati; ","mn2:6.8":"anuppanno va bhavasavo na uppajjati, uppanno va bhavasavo pahiyati; ","mn2:6.9":"anuppanno va avijjasavo na uppajjati, uppanno va avijjasavo pahiyati—","mn2:6.10":"ime dhamma manasikaraniya ye dhamme na manasi karoti. ","mn2:7.1":"Tassa amanasikaraniyanam dhammanam manasikara manasikaraniyanam dhammanam amanasikara anuppanna ceva asava uppajjanti uppanna ca asava pavaddhanti. ","mn2:7.2":"So evam ayoniso manasi karoti: ","mn2:7.3":"‘ahosim nu kho aham atitamaddhanam? Na nu kho ahosim atitamaddhanam? Kim nu kho ahosim atitamaddhanam? Katham nu kho ahosim atitamaddhanam? Kim hutva kim ahosim nu kho aham atitamaddhanam? ","mn2:7.4":"Bhavissami nu kho aham anagatamaddhanam? Na nu kho bhavissami anagatamaddhanam? Kim nu kho bhavissami anagatamaddhanam? Katham nu kho bhavissami anagatamaddhanam? Kim hutva kim bhavissami nu kho aham anagatamaddhanan’ti? ","mn2:7.5":"Etarahi va paccuppannamaddhanam ajjhattam kathankathi hoti: ","mn2:7.6":"‘aham nu khosmi? No nu khosmi? Kim nu khosmi? Katham nu khosmi? Ayam nu kho satto kuto agato? So kuhim gami bhavissati’ti? ","mn2:8.1":"Tassa evam ayoniso manasikaroto channam ditthinam annatara ditthi uppajjati. ","mn2:8.2":"‘Atthi me atta’ti va assa saccato thetato ditthi uppajjati; ","mn2:8.3":"‘natthi me atta’ti va assa saccato thetato ditthi uppajjati; ","mn2:8.4":"‘attanava attanam sanjanami’ti va assa saccato thetato ditthi uppajjati; ","mn2:8.5":"‘attanava anattanam sanjanami’ti va assa saccato thetato ditthi uppajjati; ","mn2:8.6":"‘anattanava attanam sanjanami’ti va assa saccato thetato ditthi uppajjati; ","mn2:8.7":"atha va panassa evam ditthi hoti: ","mn2:8.8":"‘yo me ayam atta vado vedeyyo tatra tatra kalyanapapakanam kammanam vipakam patisamvedeti so kho pana me ayam atta nicco dhuvo sassato aviparinamadhammo sassatisamam tatheva thassati’ti. ","mn2:8.9":"Idam vuccati, bhikkhave, ditthigatam ditthigahanam ditthikantaram ditthivisukam ditthivipphanditam ditthisamyojanam. ","mn2:8.10":"Ditthisamyojanasamyutto, bhikkhave, assutava puthujjano na parimuccati jatiya jaraya maranena sokehi paridevehi dukkhehi domanassehi upayasehi; ","mn2:8.11":"‘na parimuccati dukkhasma’ti vadami. ","mn2:9.1":"Sutava ca kho, bhikkhave, ariyasavako—","mn2:9.2":"ariyanam dassavi ariyadhammassa kovido ariyadhamme suvinito, sappurisanam dassavi sappurisadhammassa kovido sappurisadhamme suvinito—","mn2:9.3":"manasikaraniye dhamme pajanati amanasikaraniye dhamme pajanati. ","mn2:9.4":"So manasikaraniye dhamme pajananto amanasikaraniye dhamme pajananto ye dhamma na manasikaraniya te dhamme na manasi karoti, ye dhamma manasikaraniya te dhamme manasi karoti. ","mn2:10.1":"Katame ca, bhikkhave, dhamma na manasikaraniya ye dhamme na manasi karoti? ","mn2:10.2":"Yassa, bhikkhave, dhamme manasikaroto anuppanno va kamasavo uppajjati, uppanno va kamasavo pavaddhati; ","mn2:10.3":"anuppanno va bhavasavo uppajjati, uppanno va bhavasavo pavaddhati; ","mn2:10.4":"anuppanno va avijjasavo uppajjati, uppanno va avijjasavo pavaddhati—","mn2:10.5":"ime dhamma na manasikaraniya, ye dhamme na manasi karoti. ","mn2:10.6":"Katame ca, bhikkhave, dhamma manasikaraniya ye dhamme manasi karoti? ","mn2:10.7":"Yassa, bhikkhave, dhamme manasikaroto anuppanno va kamasavo na uppajjati, uppanno va kamasavo pahiyati; ","mn2:10.8":"anuppanno va bhavasavo na uppajjati, uppanno va bhavasavo pahiyati; ","mn2:10.9":"anuppanno va avijjasavo na uppajjati, uppanno va avijjasavo pahiyati—","mn2:10.10":"ime dhamma manasikaraniya ye dhamme manasi karoti. ","mn2:10.11":"Tassa amanasikaraniyanam dhammanam amanasikara manasikaraniyanam dhammanam manasikara anuppanna ceva asava na uppajjanti, uppanna ca asava pahiyanti. ","mn2:11.1":"So ‘idam dukkhan’ti yoniso manasi karoti, ‘ayam dukkhasamudayo’ti yoniso manasi karoti, ‘ayam dukkhanirodho’ti yoniso manasi karoti, ‘ayam dukkhanirodhagamini patipada’ti yoniso manasi karoti. ","mn2:11.2":"Tassa evam yoniso manasikaroto tini samyojanani pahiyanti—","mn2:11.3":"sakkayaditthi, vicikiccha, silabbataparamaso. ","mn2:11.4":"Ime vuccanti, bhikkhave, asava dassana pahatabba. ","mn2:12.0":"2. Samvarapahatabbaasava ","mn2:12.1":"Katame ca, bhikkhave, asava samvara pahatabba? ","mn2:12.2":"Idha, bhikkhave, bhikkhu patisankha yoniso cakkhundriyasamvarasamvuto viharati. ","mn2:12.3":"Yanhissa, bhikkhave, cakkhundriyasamvaram asamvutassa viharato uppajjeyyum asava vighataparilaha, cakkhundriyasamvaram samvutassa viharato evamsa te asava vighataparilaha na honti. ","mn2:12.4":"Patisankha yoniso sotindriyasamvarasamvuto viharati …pe… ","mn2:12.5":"ghanindriyasamvarasamvuto viharati …pe… ","mn2:12.6":"jivhindriyasamvarasamvuto viharati …pe… ","mn2:12.7":"kayindriyasamvarasamvuto viharati …pe… ","mn2:12.8":"manindriyasamvarasamvuto viharati. ","mn2:12.9":"Yanhissa, bhikkhave, manindriyasamvaram asamvutassa viharato uppajjeyyum asava vighataparilaha, manindriyasamvaram samvutassa viharato evamsa te asava vighataparilaha na honti. ","mn2:12.10":"Yanhissa, bhikkhave, samvaram asamvutassa viharato uppajjeyyum asava vighataparilaha, samvaram samvutassa viharato evamsa te asava vighataparilaha na honti. ","mn2:12.11":"Ime vuccanti, bhikkhave, asava samvara pahatabba. ","mn2:13.0":"3. Patisevanapahatabbaasava ","mn2:13.1":"Katame ca, bhikkhave, asava patisevana pahatabba? ","mn2:13.2":"Idha, bhikkhave, bhikkhu patisankha yoniso civaram patisevati: ","mn2:13.3":"‘yavadeva sitassa patighataya, unhassa patighataya, damsamakasavatatapasarisapasamphassanam patighataya, yavadeva hirikopinappaticchadanattham’. ","mn2:14.1":"Patisankha yoniso pindapatam patisevati: ","mn2:14.2":"‘neva davaya, na madaya, na mandanaya, na vibhusanaya, yavadeva imassa kayassa thitiya yapanaya, vihimsuparatiya, brahmacariyanuggahaya, iti purananca vedanam patihankhami navanca vedanam na uppadessami, yatra ca me bhavissati anavajjata ca phasuviharo ca’. ","mn2:15.1":"Patisankha yoniso senasanam patisevati: ","mn2:15.2":"‘yavadeva sitassa patighataya, unhassa patighataya, damsamakasavatatapasarisapasamphassanam patighataya, yavadeva utuparissayavinodanapatisallanaramattham’. ","mn2:16.1":"Patisankha yoniso gilanappaccayabhesajjaparikkharam patisevati: ","mn2:16.2":"‘yavadeva uppannanam veyyabadhikanam vedananam patighataya, abyabajjhaparamataya’. ","mn2:17.1":"Yanhissa, bhikkhave, appatisevato uppajjeyyum asava vighataparilaha, patisevato evamsa te asava vighataparilaha na honti. ","mn2:17.2":"Ime vuccanti, bhikkhave, asava patisevana pahatabba. ","mn2:18.0":"4. Adhivasanapahatabbaasava ","mn2:18.1":"Katame ca, bhikkhave, asava adhivasana pahatabba? ","mn2:18.2":"Idha, bhikkhave, bhikkhu patisankha yoniso khamo hoti sitassa unhassa, jighacchaya pipasaya. Damsamakasavatatapasarisapasamphassanam, duruttanam duragatanam vacanapathanam, uppannanam saririkanam vedananam dukkhanam tibbanam kharanam katukanam asatanam amanapanam panaharanam adhivasakajatiko hoti. ","mn2:18.3":"Yanhissa, bhikkhave, anadhivasayato uppajjeyyum asava vighataparilaha, adhivasayato evamsa te asava vighataparilaha na honti. ","mn2:18.4":"Ime vuccanti, bhikkhave, asava adhivasana pahatabba. ","mn2:19.0":"5. Parivajjanapahatabbaasava ","mn2:19.1":"Katame ca, bhikkhave, asava parivajjana pahatabba? ","mn2:19.2":"Idha, bhikkhave, bhikkhu patisankha yoniso candam hatthim parivajjeti, candam assam parivajjeti, candam gonam parivajjeti, candam kukkuram parivajjeti, ahim khanum kantakatthanam sobbham papatam candanikam oligallam. ","mn2:19.3":"Yatharupe anasane nisinnam yatharupe agocare carantam yatharupe papake mitte bhajantam vinnu sabrahmacari papakesu thanesu okappeyyum, so tanca anasanam tanca agocaram te ca papake mitte patisankha yoniso parivajjeti. ","mn2:19.4":"Yanhissa, bhikkhave, aparivajjayato uppajjeyyum asava vighataparilaha, parivajjayato evamsa te asava vighataparilaha na honti. ","mn2:19.5":"Ime vuccanti, bhikkhave, asava parivajjana pahatabba. ","mn2:20.0":"6. Vinodanapahatabbaasava ","mn2:20.1":"Katame ca, bhikkhave, asava vinodana pahatabba? ","mn2:20.2":"Idha, bhikkhave, bhikkhu patisankha yoniso uppannam kamavitakkam nadhivaseti pajahati vinodeti byantikaroti anabhavam gameti, uppannam byapadavitakkam …pe… uppannam vihimsavitakkam …pe… uppannuppanne papake akusale dhamme nadhivaseti pajahati vinodeti byantikaroti anabhavam gameti. ","mn2:20.3":"Yanhissa, bhikkhave, avinodayato uppajjeyyum asava vighataparilaha, vinodayato evamsa te asava vighataparilaha na honti. ","mn2:20.4":"Ime vuccanti, bhikkhave, asava vinodana pahatabba. ","mn2:21.0":"7. Bhavanapahatabbaasava ","mn2:21.1":"Katame ca, bhikkhave, asava bhavana pahatabba? ","mn2:21.2":"Idha, bhikkhave, bhikkhu patisankha yoniso satisambojjhangam bhaveti vivekanissitam viraganissitam nirodhanissitam vossaggaparinamim; ","mn2:21.3":"patisankha yoniso dhammavicayasambojjhangam bhaveti …pe… ","mn2:21.4":"viriyasambojjhangam bhaveti … ","mn2:21.5":"pitisambojjhangam bhaveti … ","mn2:21.6":"passaddhisambojjhangam bhaveti … ","mn2:21.7":"samadhisambojjhangam bhaveti … ","mn2:21.8":"upekkhasambojjhangam bhaveti vivekanissitam viraganissitam nirodhanissitam vossaggaparinamim. ","mn2:21.9":"Yanhissa, bhikkhave, abhavayato uppajjeyyum asava vighataparilaha, bhavayato evamsa te asava vighataparilaha na honti. ","mn2:21.10":"Ime vuccanti, bhikkhave, asava bhavana pahatabba. ","mn2:22.1":"Yato kho, bhikkhave, bhikkhuno ye asava dassana pahatabba te dassana pahina honti, ye asava samvara pahatabba te samvara pahina honti, ye asava patisevana pahatabba te patisevana pahina honti, ye asava adhivasana pahatabba te adhivasana pahina honti, ye asava parivajjana pahatabba te parivajjana pahina honti, ye asava vinodana pahatabba te vinodana pahina honti, ye asava bhavana pahatabba te bhavana pahina honti; ","mn2:22.2":"ayam vuccati, bhikkhave: ‘bhikkhu sabbasavasamvarasamvuto viharati, acchecchi tanham, vivattayi samyojanam, samma manabhisamaya antamakasi dukkhassa’”ti. ","mn2:22.3":"Idamavoca bhagava. ","mn2:22.4":"Attamana te bhikkhu bhagavato bhasitam abhinandunti. ","mn2:22.5":"Sabbasavasuttam nitthitam dutiyam. "}