{"an3.92:0.1":"Anguttara Nikaya 3.92 ","an3.92:0.2":"10. Lonakapallavagga ","an3.92:0.3":"Accayikasutta ","an3.92:1.1":"“Tinimani, bhikkhave, kassakassa gahapatissa accayikani karaniyani. ","an3.92:1.2":"Katamani tini? ","an3.92:1.3":"Idha, bhikkhave, kassako gahapati sigham sigham khettam sukattham karoti sumatikatam. ","an3.92:1.4":"Sigham sigham khettam sukattham karitva sumatikatam sigham sigham bijani patitthapeti. ","an3.92:1.5":"Sigham sigham bijani patitthapetva sigham sigham udakam abhinetipi apanetipi. ","an3.92:1.6":"Imani kho, bhikkhave, tini kassakassa gahapatissa accayikani karaniyani. ","an3.92:1.7":"Tassa kho tam, bhikkhave, kassakassa gahapatissa natthi sa iddhi va anubhavo va: ","an3.92:1.8":"‘ajjeva me dhannani jayantu, sveva gabbhini hontu, uttarasveva paccantu’ti. ","an3.92:1.9":"Atha kho, bhikkhave, hoti so samayo yam tassa kassakassa gahapatissa tani dhannani utuparinamini jayantipi gabbhinipi honti paccantipi. ","an3.92:2.1":"Evamevam kho, bhikkhave, tinimani bhikkhussa accayikani karaniyani. ","an3.92:2.2":"Katamani tini? ","an3.92:2.3":"Adhisilasikkhasamadanam, adhicittasikkhasamadanam, adhipannasikkhasamadanam—","an3.92:2.4":"imani kho, bhikkhave, tini bhikkhussa accayikani karaniyani. ","an3.92:2.5":"Tassa kho tam, bhikkhave, bhikkhuno natthi sa iddhi va anubhavo va: ","an3.92:2.6":"‘ajjeva me anupadaya asavehi cittam vimuccatu sve va uttarasve va’ti. ","an3.92:2.7":"Atha kho, bhikkhave, hoti so samayo yam tassa bhikkhuno adhisilampi sikkhato adhicittampi sikkhato adhipannampi sikkhato anupadaya asavehi cittam vimuccati. ","an3.92:3.1":"Tasmatiha, bhikkhave, evam sikkhitabbam: ","an3.92:3.2":"‘tibbo no chando bhavissati adhisilasikkhasamadane, tibbo chando bhavissati adhicittasikkhasamadane, tibbo chando bhavissati adhipannasikkhasamadane’ti. ","an3.92:3.3":"Evanhi vo, bhikkhave, sikkhitabban”ti. ","an3.92:3.4":"Pathamam. "}