{"sn14.9:0.1":"Samyutta Nikaya 14.9 ","sn14.9:0.2":"1. Nanattavagga ","sn14.9:0.3":"Bahiraphassananattasutta ","sn14.9:1.1":"Savatthiyam viharati. ","sn14.9:1.2":"“Dhatunanattam, bhikkhave, paticca uppajjati sannananattam, sannananattam paticca uppajjati sankappananattam, sankappananattam paticca uppajjati phassananattam, phassananattam paticca uppajjati vedanananattam, vedanananattam paticca uppajjati chandananattam, chandananattam paticca uppajjati parilahananattam, parilahananattam paticca uppajjati pariyesanananattam, pariyesanananattam paticca uppajjati labhananattam. ","sn14.9:1.3":"Katamanca, bhikkhave, dhatunanattam? ","sn14.9:1.4":"Rupadhatu …pe… dhammadhatu—","sn14.9:1.5":"idam vuccati, bhikkhave, dhatunanattam. ","sn14.9:2.1":"Kathanca, bhikkhave, dhatunanattam paticca uppajjati sannananattam, sannananattam paticca uppajjati …pe… labhananattam? ","sn14.9:3.1":"Rupadhatum, bhikkhave, paticca uppajjati rupasanna, rupasannam paticca uppajjati rupasankappo, rupasankappam paticca uppajjati rupasamphasso, rupasamphassam paticca uppajjati rupasamphassaja vedana, rupasamphassajam vedanam paticca uppajjati rupacchando, rupacchandam paticca uppajjati rupaparilaho, rupaparilaham paticca uppajjati rupapariyesana, rupapariyesanam paticca uppajjati rupalabho …pe… ","sn14.9:3.2":"dhammadhatum paticca uppajjati dhammasanna, dhammasannam paticca uppajjati dhammasankappo, dhammasankappam paticca uppajjati dhammasamphasso, dhammasamphassam paticca uppajjati dhammasamphassaja vedana, dhammasamphassajam vedanam paticca uppajjati dhammacchando, dhammacchandam paticca uppajjati dhammaparilaho, dhammaparilaham paticca uppajjati dhammapariyesana, dhammapariyesanam paticca uppajjati dhammalabho. ","sn14.9:4.1":"Evam kho, bhikkhave, dhatunanattam paticca uppajjati sannananattam, sannananattam paticca uppajjati …pe… pariyesanananattam, pariyesanananattam paticca uppajjati labhananattan”ti. ","sn14.9:4.2":"Navamam. "}