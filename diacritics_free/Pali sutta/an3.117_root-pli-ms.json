{"an3.117:0.1":"Anguttara Nikaya 3.117 ","an3.117:0.2":"12. Apayikavagga ","an3.117:0.3":"Vipattisampadasutta ","an3.117:1.1":"“Tisso ima, bhikkhave, vipattiyo. ","an3.117:1.2":"Katama tisso? ","an3.117:1.3":"Silavipatti, cittavipatti, ditthivipatti. ","an3.117:1.4":"Katama ca, bhikkhave, silavipatti? ","an3.117:1.5":"Idha, bhikkhave, ekacco panatipati hoti, adinnadayi hoti, kamesumicchacari hoti, musavadi hoti, pisunavaco hoti, pharusavaco hoti, samphappalapi hoti. ","an3.117:1.6":"Ayam vuccati, bhikkhave, silavipatti. ","an3.117:2.1":"Katama ca, bhikkhave, cittavipatti? ","an3.117:2.2":"Idha, bhikkhave, ekacco abhijjhalu hoti byapannacitto. ","an3.117:2.3":"Ayam vuccati, bhikkhave, cittavipatti. ","an3.117:3.1":"Katama ca, bhikkhave, ditthivipatti? ","an3.117:3.2":"Idha, bhikkhave, ekacco micchaditthiko hoti viparitadassano: ","an3.117:3.3":"‘natthi dinnam, natthi yittham, natthi hutam, natthi sukatadukkatanam, kammanam phalam vipako, natthi ayam loko, natthi paro loko, natthi mata, natthi pita, natthi satta opapatika, natthi loke samanabrahmana sammaggata sammapatipanna ye imanca lokam paranca lokam sayam abhinna sacchikatva pavedenti’ti. ","an3.117:3.4":"Ayam vuccati, bhikkhave, ditthivipatti. ","an3.117:3.5":"Silavipattihetu va, bhikkhave, satta kayassa bheda param marana apayam duggatim vinipatam nirayam upapajjanti; ","an3.117:3.6":"cittavipattihetu va, bhikkhave, satta kayassa bheda param marana apayam duggatim vinipatam nirayam upapajjanti; ","an3.117:3.7":"ditthivipattihetu va, bhikkhave, satta kayassa bheda param marana apayam duggatim vinipatam nirayam upapajjanti. ","an3.117:3.8":"Ima kho, bhikkhave, tisso vipattiyoti. ","an3.117:4.1":"Tisso ima, bhikkhave, sampada. ","an3.117:4.2":"Katama tisso? ","an3.117:4.3":"Silasampada, cittasampada, ditthisampada. ","an3.117:5.1":"Katama ca, bhikkhave, silasampada? ","an3.117:5.2":"Idha, bhikkhave, ekacco panatipata pativirato hoti, adinnadana pativirato hoti, kamesumicchacara pativirato hoti, musavada pativirato hoti, pisunaya vacaya pativirato hoti, pharusaya vacaya pativirato hoti, samphappalapa pativirato hoti. ","an3.117:5.3":"Ayam vuccati, bhikkhave, silasampada. ","an3.117:6.1":"Katama ca, bhikkhave, cittasampada? ","an3.117:6.2":"Idha, bhikkhave, ekacco anabhijjhalu hoti abyapannacitto. ","an3.117:6.3":"Ayam vuccati, bhikkhave, cittasampada. ","an3.117:7.1":"Katama ca, bhikkhave, ditthisampada? ","an3.117:7.2":"Idha, bhikkhave, ekacco sammaditthiko hoti aviparitadassano: ","an3.117:7.3":"‘atthi dinnam, atthi yittham, atthi hutam, atthi sukatadukkatanam kammanam phalam vipako, atthi ayam loko, atthi paro loko, atthi mata, atthi pita, atthi satta opapatika, atthi loke samanabrahmana sammaggata sammapatipanna ye imanca lokam paranca lokam sayam abhinna sacchikatva pavedenti’ti. ","an3.117:7.4":"Ayam vuccati, bhikkhave, ditthisampada. ","an3.117:7.5":"Silasampadahetu va, bhikkhave, satta kayassa bheda param marana sugatim saggam lokam upapajjanti; ","an3.117:7.6":"cittasampadahetu va, bhikkhave, satta kayassa bheda param marana sugatim saggam lokam upapajjanti; ","an3.117:7.7":"ditthisampadahetu va, bhikkhave, satta kayassa bheda param marana sugatim saggam lokam upapajjanti. ","an3.117:7.8":"Ima kho, bhikkhave, tisso sampada”ti. ","an3.117:7.9":"Pancamam. "}