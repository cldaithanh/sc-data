{"an7.59:0.1":"Anguttara Nikaya 7.59 ","an7.59:0.2":"6. Abyakatavagga ","an7.59:0.3":"Kimilasutta ","an7.59:1.1":"Evam me sutam—","an7.59:1.2":"ekam samayam bhagava kimilayam viharati niculavane. ","an7.59:1.3":"Atha kho ayasma kimilo yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma kimilo bhagavantam etadavoca: ","an7.59:1.4":"“ko nu kho, bhante, hetu ko paccayo yena tathagate parinibbute saddhammo na ciratthitiko hoti”ti? ","an7.59:2.1":"“Idha, kimila, tathagate parinibbute bhikkhu bhikkhuniyo upasaka upasikayo satthari agarava viharanti appatissa, dhamme agarava viharanti appatissa, sanghe agarava viharanti appatissa, sikkhaya agarava viharanti appatissa, samadhismim agarava viharanti appatissa, appamade agarava viharanti appatissa, patisanthare agarava viharanti appatissa. ","an7.59:2.2":"Ayam kho, kimila, hetu ayam paccayo yena tathagate parinibbute saddhammo na ciratthitiko hoti”ti. ","an7.59:3.1":"“Ko pana, bhante, hetu ko paccayo yena tathagate parinibbute saddhammo ciratthitiko hoti”ti? ","an7.59:3.2":"“Idha, kimila, tathagate parinibbute bhikkhu bhikkhuniyo upasaka upasikayo satthari sagarava viharanti sappatissa, dhamme sagarava viharanti sappatissa, sanghe sagarava viharanti sappatissa, sikkhaya sagarava viharanti sappatissa, samadhismim sagarava viharanti sappatissa, appamade sagarava viharanti sappatissa, patisanthare sagarava viharanti sappatissa. ","an7.59:3.3":"Ayam kho, kimila, hetu ayam paccayo yena tathagate parinibbute saddhammo ciratthitiko hoti”ti. ","an7.59:3.4":"Chattham. "}