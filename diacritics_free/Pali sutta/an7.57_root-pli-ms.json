{"an7.57:0.1":"Anguttara Nikaya 7.57 ","an7.57:0.2":"6. Abyakatavagga ","an7.57:0.3":"Sihasenapatisutta ","an7.57:1.1":"Evam me sutam—","an7.57:1.2":"ekam samayam bhagava vesaliyam viharati mahavane kutagarasalayam. ","an7.57:1.3":"Atha kho siho senapati yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho siho senapati bhagavantam etadavoca: ","an7.57:1.4":"“sakka nu kho, bhante, sanditthikam danaphalam pannapetun”ti? ","an7.57:2.1":"“Tena hi, siha, tannevettha patipucchissami, yatha te khameyya tatha nam byakareyyasi. ","an7.57:2.2":"Tam kim mannasi, siha, ","an7.57:2.3":"idha dve purisa—","an7.57:2.4":"eko puriso assaddho macchari kadariyo paribhasako, eko puriso saddho danapati anuppadanarato. ","an7.57:2.5":"Tam kim mannasi, siha, kam nu kho arahanto pathamam anukampanta anukampeyyum: ","an7.57:2.6":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:3.1":"“Yo so, bhante, puriso assaddho macchari kadariyo paribhasako, kintam arahanto pathamam anukampanta anukampissanti. ","an7.57:3.2":"Yo ca kho so, bhante, puriso saddho danapati anuppadanarato tamyeva arahanto pathamam anukampanta anukampeyyum”. ","an7.57:4.1":"“Tam kim mannasi, siha, kam nu kho arahanto pathamam upasankamanta upasankameyyum: ","an7.57:4.2":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:4.3":"“Yo so, bhante, puriso assaddho macchari kadariyo paribhasako, kintam arahanto pathamam upasankamanta upasankamissanti. ","an7.57:4.4":"Yo ca kho so, bhante, puriso saddho danapati anuppadanarato tamyeva arahanto pathamam upasankamanta upasankameyyum”. ","an7.57:5.1":"“Tam kim mannasi, siha, kassa nu kho arahanto pathamam patigganhanta patigganheyyum: ","an7.57:5.2":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:5.3":"“Yo so, bhante, puriso assaddho macchari kadariyo paribhasako, kintam tassa arahanto pathamam patigganhanta patigganhissanti. ","an7.57:5.4":"Yo ca kho so, bhante, puriso saddho danapati anuppadanarato tasseva arahanto pathamam patigganhanta patigganheyyum”. ","an7.57:6.1":"“Tam kim mannasi, siha, kassa nu kho arahanto pathamam dhammam desenta deseyyum: ","an7.57:6.2":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:6.3":"“Yo so, bhante, puriso assaddho macchari kadariyo paribhasako, kintam tassa arahanto pathamam dhammam desenta desessanti. ","an7.57:6.4":"Yo ca kho so, bhante, puriso saddho danapati anuppadanarato tasseva arahanto pathamam dhammam desenta deseyyum”. ","an7.57:7.1":"“Tam kim mannasi, siha, kassa nu kho kalyano kittisaddo abbhuggaccheyya: ","an7.57:7.2":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:7.3":"“Yo so, bhante, puriso assaddho macchari kadariyo paribhasako, kintam tassa kalyano kittisaddo abbhuggacchissati. ","an7.57:7.4":"Yo ca kho so, bhante, puriso saddho danapati anuppadanarato tasseva kalyano kittisaddo abbhuggaccheyya”. ","an7.57:8.1":"“Tam kim mannasi, siha, ko nu kho yamyadeva parisam upasankameyya, yadi khattiyaparisam yadi brahmanaparisam yadi gahapatiparisam yadi samanaparisam visarado upasankameyya amankubhuto: ","an7.57:8.2":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:8.3":"“Yo so, bhante, puriso assaddho macchari kadariyo paribhasako, kim so yamyadeva parisam upasankamissati, yadi khattiyaparisam yadi brahmanaparisam yadi gahapatiparisam yadi samanaparisam visarado upasankamissati amankubhuto. ","an7.57:8.4":"Yo ca kho so, bhante, puriso saddho danapati anuppadanarato so yamyadeva parisam upasankameyya, yadi khattiyaparisam yadi brahmanaparisam yadi gahapatiparisam yadi samanaparisam visarado upasankameyya amankubhuto”. ","an7.57:9.1":"“Tam kim mannasi, siha, ko nu kho kayassa bheda param marana sugatim saggam lokam upapajjeyya: ","an7.57:9.2":"‘yo va so puriso assaddho macchari kadariyo paribhasako, yo va so puriso saddho danapati anuppadanarato’”ti? ","an7.57:9.3":"“Yo so, bhante, puriso assaddho macchari kadariyo paribhasako, kim so kayassa bheda param marana sugatim saggam lokam upapajjissati. ","an7.57:9.4":"Yo ca kho so, bhante, puriso saddho danapati anuppadanarato so kayassa bheda param marana sugatim saggam lokam upapajjeyya. ","an7.57:10.1":"Yanimani, bhante, bhagavata sanditthikani danaphalani akkhatani, naham ettha bhagavato saddhaya gacchami. ","an7.57:10.2":"Ahampi etani janami. ","an7.57:10.3":"Aham, bhante, dayako danapati, mam arahanto pathamam anukampanta anukampanti. ","an7.57:10.4":"Aham, bhante, dayako danapati, mam arahanto pathamam upasankamanta upasankamanti. ","an7.57:10.5":"Aham, bhante, dayako danapati, mayham arahanto pathamam patigganhanta patigganhanti. ","an7.57:10.6":"Aham, bhante, dayako danapati, mayham arahanto pathamam dhammam desenta desenti. ","an7.57:10.7":"Aham, bhante, dayako danapati, mayham kalyano kittisaddo abbhuggato: ","an7.57:10.8":"‘siho senapati dayako karako sanghupatthako’ti. ","an7.57:10.9":"Aham, bhante, dayako danapati yamyadeva parisam upasankamami, yadi khattiyaparisam …pe… yadi samanaparisam visarado upasankamami amankubhuto. ","an7.57:10.10":"Yanimani, bhante, bhagavata sanditthikani danaphalani akkhatani, naham ettha bhagavato saddhaya gacchami. ","an7.57:10.11":"Ahampi etani janami. ","an7.57:10.12":"Yanca kho mam, bhante, bhagava evamaha: ","an7.57:10.13":"‘dayako, siha, danapati kayassa bheda param marana sugatim saggam lokam upapajjati’ti. ","an7.57:10.14":"Etaham na janami, ettha ca panaham, bhagavato saddhaya gacchami”ti. ","an7.57:10.15":"“Evametam, siha, evametam, siha. ","an7.57:10.16":"Dayako, siha, danapati kayassa bheda param marana sugatim saggam lokam upapajjati”ti. ","an7.57:10.17":"Catuttham. "}