{"ne20:0.1":"Netti ","ne20:0.2":"Patiniddesavara ","ne20:0.3":"Sampata 1 ","ne20:0.4":"Desanaharasampata ","ne20:1.1":"“Solasa hara pathamam, ","ne20:1.2":"Disalocanato disa viloketva; ","ne20:1.3":"Sankhipiya ankusena hi, ","ne20:1.4":"Nayehi tihi niddise suttan”ti. ","ne20:2.1":"Vutta, tassa niddeso kuhim datthabbo? ","ne20:2.2":"Harasampate. ","ne20:2.3":"Tattha katamo desanaharasampato? ","ne20:3.1":"“Arakkhitena cittena, ","ne20:3.2":"micchaditthihatena ca; ","ne20:3.3":"Thinamiddhabhibhutena, ","ne20:3.4":"vasam marassa gacchati”ti. ","ne20:4.1":"<b>Arakkhitena cittena</b>ti kim desayati, pamadam tam maccuno padam. ","ne20:4.2":"<b>Micchaditthihatena ca</b>ti micchaditthihatam nama vuccati yada “anicce niccan”ti passati, so vipallaso. ","ne20:4.3":"So pana vipallaso kimlakkhano? ","ne20:4.4":"Viparitaggahalakkhano vipallaso. ","ne20:4.5":"So kim vipallasayati? ","ne20:4.6":"Tayo dhamme sannam cittam ditthimiti. ","ne20:4.7":"So kuhim vipallasayati? ","ne20:4.8":"Catusu attabhavavatthusu, rupam attato samanupassati, rupavantam va attanam, attani va rupam, rupasmim va attanam. ","ne20:4.9":"Evam vedanam …pe… ","ne20:4.10":"sannam …pe… ","ne20:4.11":"sankhare …pe… ","ne20:4.12":"vinnanam attato samanupassati, vinnanavantam va attanam, attani va vinnanam, vinnanasmim va attanam. ","ne20:5.1":"Tattha rupam pathamam vipallasavatthu “asubhe subhan”ti. ","ne20:5.2":"Vedana dutiyam vipallasavatthu “dukkhe sukhan”ti. ","ne20:5.3":"Sanna sankhara ca tatiyam vipallasavatthu “anattani atta”ti. ","ne20:5.4":"Vinnanam catuttham vipallasavatthu “anicce niccan”ti. ","ne20:5.5":"Dve dhamma cittassa sankilesa—","ne20:5.6":"tanha ca avijja ca. ","ne20:5.7":"Tanhanivutam cittam dvihi vipallasehi vipallasiyati “asubhe subhan”ti “dukkhe sukhan”ti. ","ne20:5.8":"Ditthinivutam cittam dvihi vipallasehi vipallasiyati “anicce niccan”ti “anattani atta”ti. ","ne20:6.1":"Tattha yo ditthivipallaso, so atitam rupam attato samanupassati, ","ne20:6.2":"atitam vedanam …pe… ","ne20:6.3":"atitam sannam, ","ne20:6.4":"atite sankhare … ","ne20:6.5":"atitam vinnanam attato samanupassati. ","ne20:6.6":"Tattha yo tanhavipallaso, so anagatam rupam abhinandati, ","ne20:6.7":"anagatam vedanam …pe… ","ne20:6.8":"anagatam sannam, ","ne20:6.9":"anagate sankhare, ","ne20:6.10":"anagatam vinnanam abhinandati. ","ne20:6.11":"Dve dhamma cittassa upakkilesa—","ne20:6.12":"tanha ca avijja ca. ","ne20:6.13":"Tahi visujjhantam cittam visujjhati. ","ne20:6.14":"Tesam avijjanivarananam tanhasamyojananam pubba koti na pannayati sandhavantanam samsarantanam sakim nirayam sakim tiracchanayonim sakim pettivisayam sakim asurakayam sakim deve sakim manusse. ","ne20:7.1":"<b>Thinamiddhabhibhutena</b>ti. ","ne20:7.2":"Thinam nama ya cittassa akallata akammaniyata; ","ne20:7.3":"middham nama yam kayassa linattam. ","ne20:7.4":"<b>Vasam marassa gacchati</b>ti kilesamarassa ca sattamarassa ca vasam gacchati, so hi nivuto samsarabhimukho hoti. ","ne20:7.5":"Imani bhagavata dve saccani desitani dukkham samudayo ca. ","ne20:7.6":"Tesam bhagava parinnaya ca pahanaya ca dhammam deseti dukkhassa parinnaya samudayassa pahanaya. ","ne20:7.7":"Yena ca parijanati yena ca pajahati, ayam maggo. ","ne20:7.8":"Yam tanhaya avijjaya ca pahanam, ayam nirodho. ","ne20:7.9":"Imani cattari saccani. ","ne20:7.10":"Tenaha bhagava “arakkhitena cittena”ti. ","ne20:7.11":"Tenahayasma mahakaccayano “assadadinavata”ti. ","ne20:7.12":"Niyutto desanaharasampato. "}