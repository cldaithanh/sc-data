{"sn16.5:0.1":"Samyutta Nikaya 16.5 ","sn16.5:0.2":"1. Kassapavagga ","sn16.5:0.3":"Jinnasutta ","sn16.5:1.1":"Evam me sutam … ","sn16.5:1.2":"rajagahe veluvane. ","sn16.5:1.3":"Atha kho ayasma mahakassapo yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho ayasmantam mahakassapam bhagava etadavoca: ","sn16.5:1.4":"“jinnosi dani tvam, kassapa, garukani ca te imani sanani pamsukulani nibbasanani. ","sn16.5:1.5":"Tasmatiha tvam, kassapa, gahapatani ceva civarani dharehi, nimantanani ca bhunjahi, mama ca santike viharahi”ti. ","sn16.5:2.1":"“Aham kho, bhante, digharattam aranniko ceva arannikattassa ca vannavadi, pindapatiko ceva pindapatikattassa ca vannavadi, pamsukuliko ceva pamsukulikattassa ca vannavadi, tecivariko ceva tecivarikattassa ca vannavadi, appiccho ceva appicchataya ca vannavadi, santuttho ceva santutthiya ca vannavadi, pavivitto ceva pavivekassa ca vannavadi, asamsattho ceva asamsaggassa ca vannavadi, araddhaviriyo ceva viriyarambhassa ca vannavadi”ti. ","sn16.5:3.1":"“Kim pana tvam, kassapa, atthavasam sampassamano digharattam aranniko ceva arannikattassa ca vannavadi, pindapatiko ceva …pe… ","sn16.5:3.2":"pamsukuliko ceva … ","sn16.5:3.3":"tecivariko ceva … ","sn16.5:3.4":"appiccho ceva … ","sn16.5:3.5":"santuttho ceva … ","sn16.5:3.6":"pavivitto ceva … ","sn16.5:3.7":"asamsattho ceva … ","sn16.5:3.8":"araddhaviriyo ceva viriyarambhassa ca vannavadi”ti? ","sn16.5:4.1":"“Dve khvaham, bhante, atthavase sampassamano digharattam aranniko ceva arannikattassa ca vannavadi, pindapatiko ceva …pe… ","sn16.5:4.2":"pamsukuliko ceva … ","sn16.5:4.3":"tecivariko ceva … ","sn16.5:4.4":"appiccho ceva … ","sn16.5:4.5":"santuttho ceva … ","sn16.5:4.6":"pavivitto ceva … ","sn16.5:4.7":"asamsattho ceva … ","sn16.5:4.8":"araddhaviriyo ceva viriyarambhassa ca vannavadi. ","sn16.5:5.1":"Attano ca ditthadhammasukhaviharam sampassamano, pacchimanca janatam anukampamano: ","sn16.5:5.2":"‘appeva nama pacchima janata ditthanugatim apajjeyyum. ","sn16.5:5.3":"Ye kira te ahesum buddhanubuddhasavaka te digharattam arannika ceva ahesum arannikattassa ca vannavadino …pe… ","sn16.5:5.4":"pindapatika ceva ahesum …pe… ","sn16.5:5.5":"pamsukulika ceva ahesum … ","sn16.5:5.6":"tecivarika ceva ahesum … ","sn16.5:5.7":"appiccha ceva ahesum … ","sn16.5:5.8":"santuttha ceva ahesum … ","sn16.5:5.9":"pavivitta ceva ahesum … ","sn16.5:5.10":"asamsattha ceva ahesum … ","sn16.5:5.11":"araddhaviriya ceva ahesum viriyarambhassa ca vannavadino’ti. ","sn16.5:5.12":"Te tathattaya patipajjissanti, tesam tam bhavissati digharattam hitaya sukhaya. ","sn16.5:6.1":"Ime khvaham, bhante, dve atthavase sampassamano digharattam aranniko ceva arannikattassa ca vannavadi, pindapatiko ceva …pe… ","sn16.5:6.2":"pamsukuliko ceva … ","sn16.5:6.3":"tecivariko ceva … ","sn16.5:6.4":"appiccho ceva … ","sn16.5:6.5":"santuttho ceva … ","sn16.5:6.6":"pavivitto ceva … ","sn16.5:6.7":"asamsattho ceva … ","sn16.5:6.8":"araddhaviriyo ceva viriyarambhassa ca vannavadi”ti. ","sn16.5:7.1":"“Sadhu sadhu, kassapa. ","sn16.5:7.2":"Bahujanahitaya kira tvam, kassapa, patipanno bahujanasukhaya lokanukampaya atthaya hitaya sukhaya devamanussanam. ","sn16.5:7.3":"Tasmatiha tvam, kassapa, sanani ceva pamsukulani dharehi nibbasanani, pindaya ca carahi, aranne ca viharahi”ti. ","sn16.5:7.4":"Pancamam. "}