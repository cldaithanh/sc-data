{"mil7.4.8:0.1":"Milindapanha ","mil7.4.8:0.2":"Opammakathapanha ","mil7.4.8:0.3":"Pathavivagga ","mil7.4.8:0.4":"8. Suriyangapanha ","mil7.4.8:1.1":"“Bhante nagasena, ‘suriyassa satta angani gahetabbani’ti yam vadesi, katamani tani satta angani gahetabbani”ti? ","mil7.4.8:1.2":"“Yatha, maharaja, suriyo sabbam udakam parisoseti; ","mil7.4.8:1.3":"evameva kho, maharaja, yogina yogavacarena sabbakilesa anavasesam parisosetabba. ","mil7.4.8:1.4":"Idam, maharaja, suriyassa pathamam angam gahetabbam. ","mil7.4.8:2.1":"Puna caparam, maharaja, suriyo tamandhakaram vidhamati; ","mil7.4.8:2.2":"evameva kho, maharaja, yogina yogavacarena sabbam ragatamam dosatamam mohatamam manatamam ditthitamam kilesatamam sabbam duccaritatamam vidhamayitabbam. ","mil7.4.8:2.3":"Idam, maharaja, suriyassa dutiyam angam gahetabbam. ","mil7.4.8:3.1":"Puna caparam, maharaja, suriyo abhikkhanam carati; ","mil7.4.8:3.2":"evameva kho, maharaja, yogina yogavacarena abhikkhanam yoniso manasikaro katabbo. ","mil7.4.8:3.3":"Idam, maharaja, suriyassa tatiyam angam gahetabbam. ","mil7.4.8:4.1":"Puna caparam, maharaja, suriyo ramsimali; ","mil7.4.8:4.2":"evameva kho, maharaja, yogina yogavacarena arammanamalina bhavitabbam. ","mil7.4.8:4.3":"Idam, maharaja, suriyassa catuttham angam gahetabbam. ","mil7.4.8:5.1":"Puna caparam, maharaja, suriyo mahajanakayam santapento carati; ","mil7.4.8:5.2":"evameva kho, maharaja, yogina yogavacarena acarasilagunavattappatipattiya jhanavimokkhasamadhisamapattiindriyabalabojjhangasatipatthanasammappadhanaiddhipadehi sadevako loko santapayitabbo. ","mil7.4.8:5.3":"Idam, maharaja, suriyassa pancamam angam gahetabbam. ","mil7.4.8:6.1":"Puna caparam, maharaja, suriyo rahubhaya bhito carati; ","mil7.4.8:6.2":"evameva kho, maharaja, yogina yogavacarena duccaritaduggativisamakantaravipakavinipatakilesajalajatite ditthisanghatapatimukke kupathapakkhande kummaggapatipanne satte disva mahata samvegabhayena manasam samvejetabbam. ","mil7.4.8:6.3":"Idam, maharaja, suriyassa chattham angam gahetabbam. ","mil7.4.8:7.1":"Puna caparam, maharaja, suriyo kalyanapapake dasseti; ","mil7.4.8:7.2":"evameva kho, maharaja, yogina yogavacarena indriyabalabojjhangasatipatthanasammappadhanaiddhipadalokiyalokuttaradhamma dassetabba. ","mil7.4.8:7.3":"Idam, maharaja, suriyassa sattamam angam gahetabbam. ","mil7.4.8:7.4":"Bhasitampetam, maharaja, therena vangisena—","mil7.4.8:8.1":"‘Yathapi suriyo udayanto, ","mil7.4.8:8.2":"Rupam dasseti paninam; ","mil7.4.8:8.3":"Sucinca asucincapi, ","mil7.4.8:8.4":"Kalyanancapi papakam. ","mil7.4.8:9.1":"Tatha bhikkhu dhammadharo, ","mil7.4.8:9.2":"avijjapihitam janam; ","mil7.4.8:9.3":"Patham dasseti vividham, ","mil7.4.8:9.4":"adiccovudayam yatha’”ti. ","mil7.4.8:10.1":"Suriyangapanho atthamo. "}