{"sn3.1:0.1":"Samyutta Nikaya 3.1 ","sn3.1:0.2":"1. Pathamavagga ","sn3.1:0.3":"Daharasutta ","sn3.1:1.1":"Evam me sutam—","sn3.1:1.2":"ekam samayam bhagava savatthiyam viharati jetavane anathapindikassa arame. ","sn3.1:1.3":"Atha kho raja pasenadi kosalo yena bhagava tenupasankami; upasankamitva bhagavata saddhim sammodi. ","sn3.1:1.4":"Sammodaniyam katham saraniyam vitisaretva ekamantam nisidi. Ekamantam nisinno kho raja pasenadi kosalo bhagavantam etadavoca: ","sn3.1:1.5":"“bhavampi no gotamo anuttaram sammasambodhim abhisambuddhoti patijanati”ti? ","sn3.1:1.6":"“Yanhi tam, maharaja, samma vadamano vadeyya ‘anuttaram sammasambodhim abhisambuddho’ti, mameva tam samma vadamano vadeyya. ","sn3.1:1.7":"Ahanhi, maharaja, anuttaram sammasambodhim abhisambuddho”ti. ","sn3.1:2.1":"“Yepi te, bho gotama, samanabrahmana sanghino ganino ganacariya nata yasassino titthakara sadhusammata bahujanassa, seyyathidam—","sn3.1:2.2":"purano kassapo, makkhali gosalo, nigantho nataputto, sancayo belatthaputto, pakudho kaccayano, ajito kesakambalo; ","sn3.1:2.3":"tepi maya ‘anuttaram sammasambodhim abhisambuddhoti patijanatha’ti puttha samana anuttaram sammasambodhim abhisambuddhoti na patijananti. ","sn3.1:2.4":"Kim pana bhavam gotamo daharo ceva jatiya navo ca pabbajjaya”ti? ","sn3.1:3.1":"“Cattaro kho me, maharaja, daharati na unnatabba, daharati na paribhotabba. ","sn3.1:3.2":"Katame cattaro? ","sn3.1:3.3":"Khattiyo kho, maharaja, daharoti na unnatabbo, daharoti na paribhotabbo. ","sn3.1:3.4":"Urago kho, maharaja, daharoti na unnatabbo, daharoti na paribhotabbo. ","sn3.1:3.5":"Aggi kho, maharaja, daharoti na unnatabbo, daharoti na paribhotabbo. ","sn3.1:3.6":"Bhikkhu, kho, maharaja, daharoti na unnatabbo, daharoti na paribhotabbo. ","sn3.1:3.7":"Ime kho, maharaja, cattaro daharati na unnatabba, daharati na paribhotabba”ti. ","sn3.1:4.1":"Idamavoca bhagava. ","sn3.1:4.2":"Idam vatvana sugato athaparam etadavoca sattha: ","sn3.1:5.1":"“Khattiyam jatisampannam, ","sn3.1:5.2":"abhijatam yasassinam; ","sn3.1:5.3":"Daharoti navajaneyya, ","sn3.1:5.4":"na nam paribhave naro. ","sn3.1:6.1":"Thananhi so manujindo, ","sn3.1:6.2":"rajjam laddhana khattiyo; ","sn3.1:6.3":"So kuddho rajadandena, ","sn3.1:6.4":"tasmim pakkamate bhusam; ","sn3.1:6.5":"Tasma tam parivajjeyya, ","sn3.1:6.6":"rakkham jivitamattano. ","sn3.1:7.1":"Game va yadi va ranne, ","sn3.1:7.2":"yattha passe bhujangamam; ","sn3.1:7.3":"Daharoti navajaneyya, ","sn3.1:7.4":"na nam paribhave naro. ","sn3.1:8.1":"Uccavacehi vannehi, ","sn3.1:8.2":"urago carati tejasi; ","sn3.1:8.3":"So asajja damse balam, ","sn3.1:8.4":"naram narinca ekada; ","sn3.1:8.5":"Tasma tam parivajjeyya, ","sn3.1:8.6":"rakkham jivitamattano. ","sn3.1:9.1":"Pahutabhakkham jalinam, ","sn3.1:9.2":"pavakam kanhavattanim; ","sn3.1:9.3":"Daharoti navajaneyya, ","sn3.1:9.4":"na nam paribhave naro. ","sn3.1:10.1":"Laddha hi so upadanam, ","sn3.1:10.2":"maha hutvana pavako; ","sn3.1:10.3":"So asajja dahe balam, ","sn3.1:10.4":"naram narinca ekada; ","sn3.1:10.5":"Tasma tam parivajjeyya, ","sn3.1:10.6":"rakkham jivitamattano. ","sn3.1:11.1":"Vanam yadaggi dahati, ","sn3.1:11.2":"pavako kanhavattani; ","sn3.1:11.3":"Jayanti tattha paroha, ","sn3.1:11.4":"ahorattanamaccaye. ","sn3.1:12.1":"Yanca kho silasampanno, ","sn3.1:12.2":"bhikkhu dahati tejasa; ","sn3.1:12.3":"Na tassa putta pasavo, ","sn3.1:12.4":"dayada vindare dhanam; ","sn3.1:12.5":"Anapacca adayada, ","sn3.1:12.6":"talavatthu bhavanti te. ","sn3.1:13.1":"Tasma hi pandito poso, ","sn3.1:13.2":"sampassam atthamattano; ","sn3.1:13.3":"Bhujangamam pavakanca, ","sn3.1:13.4":"khattiyanca yasassinam; ","sn3.1:13.5":"Bhikkhunca silasampannam, ","sn3.1:13.6":"sammadeva samacare”ti. ","sn3.1:14.1":"Evam vutte, raja pasenadi kosalo bhagavantam etadavoca: ","sn3.1:14.2":"“abhikkantam, bhante, abhikkantam, bhante. ","sn3.1:14.3":"Seyyathapi, bhante, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya: ‘cakkhumanto rupani dakkhanti’ti; evamevam bhagavata anekapariyayena dhammo pakasito. ","sn3.1:14.4":"Esaham, bhante, bhagavantam saranam gacchami dhammanca bhikkhusanghanca. ","sn3.1:14.5":"Upasakam mam, bhante, bhagava dharetu ajjatagge panupetam saranam gatan”ti. "}