{"ud4.7:0.1":"Udana 4.7 ","ud4.7:0.2":"Sariputtasutta ","ud4.7:1.1":"Evam me sutam—","ud4.7:1.2":"ekam samayam bhagava savatthiyam viharati jetavane anathapindikassa arame. ","ud4.7:1.3":"Tena kho pana samayena ayasma sariputto bhagavato avidure nisinno hoti pallankam abhujitva ujum kayam panidhaya appiccho santuttho pavivitto asamsattho araddhaviriyo adhicittamanuyutto. ","ud4.7:2.1":"Addasa kho bhagava ayasmantam sariputtam avidure nisinnam pallankam abhujitva ujum kayam panidhaya appiccham santuttham pavivittam asamsattham araddhaviriyam adhicittamanuyuttam. ","ud4.7:3.1":"Atha kho bhagava etamattham viditva tayam velayam imam udanam udanesi: ","ud4.7:4.1":"“Adhicetaso appamajjato, ","ud4.7:4.2":"Munino monapathesu sikkhato; ","ud4.7:4.3":"Soka na bhavanti tadino, ","ud4.7:4.4":"Upasantassa sada satimato”ti. ","ud4.7:4.5":"Sattamam. "}