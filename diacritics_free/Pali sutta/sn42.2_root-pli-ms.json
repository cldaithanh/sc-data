{"sn42.2:0.1":"Samyutta Nikaya 42.2 ","sn42.2:0.2":"1. Gamanivagga ","sn42.2:0.3":"Talaputasutta ","sn42.2:1.1":"Ekam samayam bhagava rajagahe viharati veluvane kalandakanivape. ","sn42.2:1.2":"Atha kho talaputo natagamani yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho talaputo natagamani bhagavantam etadavoca: ","sn42.2:1.3":"“sutam metam, bhante, pubbakanam acariyapacariyanam natanam bhasamananam: ","sn42.2:1.4":"‘yo so nato rangamajjhe samajjamajjhe saccalikena janam haseti rameti, so kayassa bheda param marana pahasanam devanam sahabyatam upapajjati’ti. ","sn42.2:1.5":"Idha bhagava kimaha”ti? ","sn42.2:1.6":"“Alam, gamani, titthatetam. Ma mam etam pucchi”ti. ","sn42.2:1.7":"Dutiyampi kho talaputo natagamani bhagavantam etadavoca: ","sn42.2:1.8":"“sutam metam, bhante, pubbakanam acariyapacariyanam natanam bhasamananam: ","sn42.2:1.9":"‘yo so nato rangamajjhe samajjamajjhe saccalikena janam haseti rameti, so kayassa bheda param marana pahasanam devanam sahabyatam upapajjati’ti. ","sn42.2:1.10":"Idha bhagava kimaha”ti? ","sn42.2:1.11":"“Alam, gamani, titthatetam. Ma mam etam pucchi”ti. ","sn42.2:1.12":"Tatiyampi kho talaputo natagamani bhagavantam etadavoca: ","sn42.2:1.13":"“sutam metam, bhante, pubbakanam acariyapacariyanam natanam bhasamananam: ","sn42.2:1.14":"‘yo so nato rangamajjhe samajjamajjhe saccalikena janam haseti rameti, so kayassa bheda param marana pahasanam devanam sahabyatam upapajjati’ti. ","sn42.2:1.15":"Idha bhagava kimaha”ti? ","sn42.2:2.1":"“Addha kho tyaham, gamani, na labhami: ","sn42.2:2.2":"‘alam, gamani, titthatetam, ","sn42.2:2.3":"ma mam etam pucchi’ti. ","sn42.2:2.4":"Api ca tyaham byakarissami. ","sn42.2:2.5":"Pubbe kho, gamani, satta avitaraga ragabandhanabaddha. ","sn42.2:2.6":"Tesam nato rangamajjhe samajjamajjhe ye dhamma rajaniya te upasamharati bhiyyoso mattaya. ","sn42.2:2.7":"Pubbe kho, gamani, satta avitadosa dosabandhanabaddha. ","sn42.2:2.8":"Tesam nato rangamajjhe samajjamajjhe ye dhamma dosaniya te upasamharati bhiyyoso mattaya. ","sn42.2:2.9":"Pubbe kho, gamani, satta avitamoha mohabandhanabaddha. ","sn42.2:2.10":"Tesam nato rangamajjhe samajjamajjhe ye dhamma mohaniya te upasamharati bhiyyoso mattaya. ","sn42.2:2.11":"So attana matto pamatto pare madetva pamadetva kayassa bheda param marana pahaso nama nirayo tattha upapajjati. ","sn42.2:2.12":"Sace kho panassa evamditthi hoti: ","sn42.2:2.13":"‘yo so nato rangamajjhe samajjamajjhe saccalikena janam haseti rameti, so kayassa bheda param marana pahasanam devanam sahabyatam upapajjati’ti, sassa hoti micchaditthi. ","sn42.2:2.14":"Micchaditthikassa kho panaham, gamani, purisapuggalassa dvinnam gatinam annataram gatim vadami—","sn42.2:2.15":"nirayam va tiracchanayonim va”ti. ","sn42.2:3.1":"Evam vutte, talaputo natagamani parodi assuni pavattesi. ","sn42.2:3.2":"“Etam kho tyaham, gamani, nalattham: ","sn42.2:3.3":"‘alam, gamani, titthatetam; ma mam etam pucchi’”ti. ","sn42.2:3.4":"“Naham, bhante, etam rodami yam mam bhagava evamaha; ","sn42.2:3.5":"api caham, bhante, pubbakehi acariyapacariyehi natehi digharattam nikato vancito paluddho: ","sn42.2:3.6":"‘yo so nato rangamajjhe samajjamajjhe saccalikena janam haseti rameti so kayassa bheda param marana pahasanam devanam sahabyatam upapajjati’”ti. ","sn42.2:3.7":"“Abhikkantam, bhante, abhikkantam, bhante. ","sn42.2:3.8":"Seyyathapi, bhante, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya: ‘cakkhumanto rupani dakkhanti’ti; evamevam bhagavata anekapariyayena dhammo pakasito. ","sn42.2:3.9":"Esaham, bhante, bhagavantam saranam gacchami dhammanca bhikkhusanghanca. ","sn42.2:3.10":"Labheyyaham, bhante, bhagavato santike pabbajjam, labheyyam upasampadan”ti. ","sn42.2:3.11":"Alattha kho talaputo natagamani bhagavato santike pabbajjam, alattha upasampadam. ","sn42.2:3.12":"Acirupasampanno ca panayasma talaputo …pe… ","sn42.2:3.13":"arahatam ahositi. ","sn42.2:3.14":"Dutiyam. "}