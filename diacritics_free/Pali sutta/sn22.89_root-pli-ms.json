{"sn22.89:0.1":"Samyutta Nikaya 22.89 ","sn22.89:0.2":"9. Theravagga ","sn22.89:0.3":"Khemakasutta ","sn22.89:1.1":"Ekam samayam sambahula thera bhikkhu kosambiyam viharanti ghositarame. ","sn22.89:1.2":"Tena kho pana samayena ayasma khemako badarikarame viharati abadhiko dukkhito balhagilano. ","sn22.89:1.3":"Atha kho thera bhikkhu sayanhasamayam patisallana vutthita ayasmantam dasakam amantesum: ","sn22.89:1.4":"“ehi tvam, avuso dasaka, yena khemako bhikkhu tenupasankama; upasankamitva khemakam bhikkhum evam vadehi: ","sn22.89:1.5":"‘thera tam, avuso khemaka, evamahamsu—","sn22.89:1.6":"kacci te, avuso, khamaniyam, kacci yapaniyam, kacci dukkha vedana patikkamanti no abhikkamanti, patikkamosanam pannayati no abhikkamo’”ti? ","sn22.89:1.7":"“Evamavuso”ti kho ayasma dasako theranam bhikkhunam patissutva yenayasma khemako tenupasankami; upasankamitva ayasmantam khemakam etadavoca: ","sn22.89:1.8":"“thera tam, avuso khemaka, evamahamsu: ","sn22.89:1.9":"‘kacci te, avuso, khamaniyam …pe… no abhikkamo’”ti? ","sn22.89:1.10":"“Na me, avuso, khamaniyam na yapaniyam …pe… abhikkamosanam pannayati no patikkamo”ti. ","sn22.89:2.1":"Atha kho ayasma dasako yena thera bhikkhu tenupasankami; upasankamitva there bhikkhu etadavoca: ","sn22.89:2.2":"“khemako, avuso, bhikkhu evamaha: ","sn22.89:2.3":"‘na me, avuso, khamaniyam …pe… abhikkamosanam pannayati no patikkamo’”ti. ","sn22.89:2.4":"“Ehi tvam, avuso dasaka, yena khemako bhikkhu tenupasankama; upasankamitva khemakam bhikkhum evam vadehi: ","sn22.89:2.5":"‘thera tam, avuso khemaka, evamahamsu—","sn22.89:2.6":"pancime, avuso, upadanakkhandha vutta bhagavata, seyyathidam—","sn22.89:2.7":"rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho. ","sn22.89:2.8":"Imesu ayasma khemako pancasu upadanakkhandhesu kinci attam va attaniyam va samanupassati’”ti? ","sn22.89:3.1":"“Evamavuso”ti kho ayasma dasako theranam bhikkhunam patissutva yenayasma khemako tenupasankami; upasankamitva …pe… ","sn22.89:3.2":"thera tam, avuso khemaka, evamahamsu: ","sn22.89:3.3":"“pancime, avuso, upadanakkhandha vutta bhagavata, seyyathidam—","sn22.89:3.4":"rupupadanakkhandho …pe… vinnanupadanakkhandho. ","sn22.89:3.5":"Imesu ayasma khemako pancasu upadanakkhandhesu kinci attam va attaniyam va samanupassati”ti? ","sn22.89:3.6":"“Pancime, avuso, upadanakkhandha vutta bhagavata, seyyathidam—","sn22.89:3.7":"rupupadanakkhandho …pe… vinnanupadanakkhandho. ","sn22.89:3.8":"Imesu khvaham, avuso, pancasu upadanakkhandhesu na kinci attam va attaniyam va samanupassami”ti. ","sn22.89:4.1":"Atha kho ayasma dasako yena thera bhikkhu tenupasankami; upasankamitva there bhikkhu etadavoca: ","sn22.89:4.2":"“khemako, avuso, bhikkhu evamaha: ","sn22.89:4.3":"‘pancime, avuso, upadanakkhandha vutta bhagavata, seyyathidam—","sn22.89:4.4":"rupupadanakkhandho …pe… vinnanupadanakkhandho. ","sn22.89:4.5":"Imesu khvaham, avuso, pancasu upadanakkhandhesu na kinci attam va attaniyam va samanupassami’”ti. ","sn22.89:4.6":"“Ehi tvam, avuso dasaka, yena khemako bhikkhu tenupasankama; upasankamitva khemakam bhikkhum evam vadehi: ","sn22.89:4.7":"‘thera tam, avuso khemaka, evamahamsu—","sn22.89:4.8":"pancime, avuso, upadanakkhandha vutta bhagavata, seyyathidam—","sn22.89:4.9":"rupupadanakkhandho …pe… vinnanupadanakkhandho. ","sn22.89:4.10":"No ce kirayasma khemako imesu pancasu upadanakkhandhesu kinci attam va attaniyam va samanupassati. ","sn22.89:4.11":"Tenahayasma khemako araham khinasavo’”ti. ","sn22.89:5.1":"“Evamavuso”ti kho ayasma dasako theranam bhikkhunam patissutva yenayasma khemako …pe… ","sn22.89:5.2":"thera tam, avuso khemaka, evamahamsu: ","sn22.89:5.3":"“pancime, avuso, upadanakkhandha vutta bhagavata, seyyathidam—","sn22.89:5.4":"rupupadanakkhandho …pe… vinnanupadanakkhandho; ","sn22.89:5.5":"no ce kirayasma khemako imesu pancasu upadanakkhandhesu kinci attam va attaniyam va samanupassati, tenahayasma khemako araham khinasavo”ti. ","sn22.89:5.6":"“Pancime, avuso, upadanakkhandha vutta bhagavata, seyyathidam—","sn22.89:5.7":"rupupadanakkhandho …pe… vinnanupadanakkhandho. ","sn22.89:5.8":"Imesu khvaham, avuso, pancasu upadanakkhandhesu na kinci attam va attaniyam va samanupassami, na camhi araham khinasavo; ","sn22.89:5.9":"api ca me, avuso, pancasu upadanakkhandhesu ‘asmi’ti adhigatam, ‘ayamahamasmi’ti na ca samanupassami”ti. ","sn22.89:6.1":"Atha kho ayasma dasako yena thera bhikkhu …pe… ","sn22.89:6.2":"there bhikkhu etadavoca: ","sn22.89:6.3":"“khemako, avuso, bhikkhu evamaha—","sn22.89:6.4":"pancime, avuso, upadanakkhandha vutta bhagavata, seyyathidam—","sn22.89:6.5":"rupupadanakkhandho …pe… vinnanupadanakkhandho. ","sn22.89:6.6":"Imesu khvaham, avuso, pancasu upadanakkhandhesu na kinci attam va attaniyam va samanupassami, na camhi araham khinasavo; ","sn22.89:6.7":"api ca me, avuso, pancasu upadanakkhandhesu ‘asmi’ti adhigatam, ‘ayamahamasmi’ti na ca samanupassami”ti. ","sn22.89:7.1":"“Ehi tvam, avuso dasaka, yena khemako bhikkhu tenupasankama; upasankamitva khemakam bhikkhum evam vadehi: ","sn22.89:7.2":"‘thera tam, avuso khemaka, evamahamsu—","sn22.89:7.3":"yametam, avuso khemaka, asmiti vadesi, kimetam asmiti vadesi? ","sn22.89:7.4":"Rupam asmiti vadesi, annatra rupa asmiti vadesi, ","sn22.89:7.5":"vedanam … ","sn22.89:7.6":"sannam … ","sn22.89:7.7":"sankhare … ","sn22.89:7.8":"vinnanam asmiti vadesi, annatra vinnana asmiti vadesi. ","sn22.89:7.9":"Yametam, avuso khemaka, asmiti vadesi. Kimetam asmiti vadesi’”ti? ","sn22.89:8.1":"“Evamavuso”ti kho ayasma dasako theranam bhikkhunam patissutva yenayasma khemako tenupasankami; upasankamitva ayasmantam khemakam etadavoca—","sn22.89:8.2":"thera tam, avuso khemaka, evamahamsu: ","sn22.89:8.3":"“yametam, avuso khemaka, ‘asmi’ti vadesi, kimetam ‘asmi’ti vadesi? ","sn22.89:8.4":"Rupam ‘asmi’ti vadesi annatra rupa ‘asmi’ti vadesi? ","sn22.89:8.5":"Vedanam … ","sn22.89:8.6":"sannam … ","sn22.89:8.7":"sankhare … ","sn22.89:8.8":"vinnanam ‘asmi’ti vadesi annatra vinnana ‘asmi’ti vadesi? ","sn22.89:8.9":"Yametam, avuso khemaka, ‘asmi’ti vadesi, kimetam ‘asmi’ti vadesi”ti? ","sn22.89:8.10":"“Alam, avuso dasaka, kim imaya sandhavanikaya. ","sn22.89:8.11":"Aharavuso, dandam; ","sn22.89:8.12":"ahameva yena thera bhikkhu tenupasankamissami”ti. ","sn22.89:9.1":"Atha kho ayasma khemako dandamolubbha yena thera bhikkhu tenupasankami; upasankamitva therehi bhikkhuhi saddhim sammodi. ","sn22.89:9.2":"Sammodaniyam katham saraniyam vitisaretva ekamantam nisidi. Ekamantam nisinnam kho ayasmantam khemakam thera bhikkhu etadavocum: ","sn22.89:9.3":"“yametam, avuso khemaka, ‘asmi’ti vadesi, kimetam ‘asmi’ti vadesi? ","sn22.89:9.4":"Rupam ‘asmi’ti vadesi, annatra rupa ‘asmi’ti vadesi? ","sn22.89:9.5":"Vedanam … ","sn22.89:9.6":"sannam … ","sn22.89:9.7":"sankhare … ","sn22.89:9.8":"vinnanam ‘asmi’ti vadesi, annatra vinnana ‘asmi’ti vadesi? ","sn22.89:9.9":"Yametam, avuso khemaka, ‘asmi’ti vadesi, kimetam ‘asmi’ti vadesi”ti? ","sn22.89:9.10":"“Na khvaham, avuso, rupam ‘asmi’ti vadami; napi annatra rupa ‘asmi’ti vadami. ","sn22.89:9.11":"Na vedanam … ","sn22.89:9.12":"na sannam … ","sn22.89:9.13":"na sankhare … ","sn22.89:9.14":"na vinnanam ‘asmi’ti vadami; napi annatra vinnana ‘asmi’ti vadami. ","sn22.89:9.15":"Api ca me, avuso, pancasu upadanakkhandhesu ‘asmi’ti adhigatam ‘ayamahamasmi’ti na ca samanupassami. ","sn22.89:10.1":"Seyyathapi, avuso, uppalassa va padumassa va pundarikassa va gandho. ","sn22.89:10.2":"Yo nu kho evam vadeyya: ‘pattassa gandho’ti va ‘vannassa gandho’ti va ‘kinjakkhassa gandho’ti va samma nu kho so vadamano vadeyya”ti? ","sn22.89:10.3":"“No hetam, avuso”. ","sn22.89:10.4":"“Yatha katham, panavuso, samma byakaramano byakareyya”ti? ","sn22.89:10.5":"“‘Pupphassa gandho’ti kho, avuso, samma byakaramano byakareyya”ti. ","sn22.89:10.6":"“Evameva khvaham, avuso, na rupam ‘asmi’ti vadami, napi annatra rupa ‘asmi’ti vadami. ","sn22.89:10.7":"Na vedanam … ","sn22.89:10.8":"na sannam … ","sn22.89:10.9":"na sankhare … ","sn22.89:10.10":"na vinnanam ‘asmi’ti vadami, napi annatra vinnana ‘asmi’ti vadami. ","sn22.89:10.11":"Api ca me, avuso, pancasu upadanakkhandhesu ‘asmi’ti adhigatam ‘ayamahamasmi’ti na ca samanupassami. ","sn22.89:11.1":"Kincapi, avuso, ariyasavakassa pancorambhagiyani samyojanani pahinani bhavanti, atha khvassa hoti: ‘yo ca pancasu upadanakkhandhesu anusahagato asmiti mano, asmiti chando, asmiti anusayo asamuhato. ","sn22.89:11.2":"So aparena samayena pancasu upadanakkhandhesu udayabbayanupassi viharati—","sn22.89:11.3":"iti rupam, iti rupassa samudayo, iti rupassa atthangamo; ","sn22.89:11.4":"iti vedana … ","sn22.89:11.5":"iti sanna … ","sn22.89:11.6":"iti sankhara … ","sn22.89:11.7":"iti vinnanam, iti vinnanassa samudayo, iti vinnanassa atthangamo’ti. ","sn22.89:11.8":"Tassimesu pancasu upadanakkhandhesu udayabbayanupassino viharato yopissa hoti pancasu upadanakkhandhesu anusahagato ‘asmi’ti, mano ‘asmi’ti, chando ‘asmi’ti anusayo asamuhato, sopi samugghatam gacchati. ","sn22.89:12.1":"Seyyathapi, avuso, vattham sankilittham malaggahitam. Tamenam samika rajakassa anupadajjum. ","sn22.89:12.2":"Tamenam rajako use va khare va gomaye va sammadditva acche udake vikkhaleti. ","sn22.89:12.3":"Kincapi tam hoti vattham parisuddham pariyodatam, atha khvassa hoti yeva anusahagato usagandho va kharagandho va gomayagandho va asamuhato. ","sn22.89:12.4":"Tamenam rajako samikanam deti. Tamenam samika gandhaparibhavite karandake nikkhipanti. ","sn22.89:12.5":"Yopissa hoti anusahagato usagandho va kharagandho va gomayagandho va asamuhato, sopi samugghatam gacchati. ","sn22.89:12.6":"Evameva kho, avuso, kincapi ariyasavakassa pancorambhagiyani samyojanani pahinani bhavanti, atha khvassa hoti yeva pancasu upadanakkhandhesu anusahagato ‘asmi’ti, mano ‘asmi’ti, chando ‘asmi’ti anusayo asamuhato. ","sn22.89:12.7":"So aparena samayena pancasu upadanakkhandhesu udayabbayanupassi viharati. ","sn22.89:12.8":"‘Iti rupam, iti rupassa samudayo, iti rupassa atthangamo; ","sn22.89:12.9":"iti vedana … ","sn22.89:12.10":"iti sanna … ","sn22.89:12.11":"iti sankhara … ","sn22.89:12.12":"iti vinnanam, iti vinnanassa samudayo, iti vinnanassa atthangamo’ti. ","sn22.89:12.13":"Tassa imesu pancasu upadanakkhandhesu udayabbayanupassino viharato yopissa hoti pancasu upadanakkhandhesu anusahagato ‘asmi’ti, mano ‘asmi’ti, chando ‘asmi’ti anusayo asamuhato, sopi samugghatam gacchati”ti. ","sn22.89:13.1":"Evam vutte, thera bhikkhu ayasmantam khemakam etadavocum: ","sn22.89:13.2":"“na kho mayam ayasmantam khemakam vihesapekha pucchimha, api cayasma khemako pahosi tassa bhagavato sasanam vittharena acikkhitum desetum pannapetum patthapetum vivaritum vibhajitum uttanikatum. ","sn22.89:13.3":"Tayidam ayasmata khemakena tassa bhagavato sasanam vittharena acikkhitam desitam pannapitam patthapitam vivaritam vibhajitam uttanikatan”ti. ","sn22.89:14.1":"Idamavoca ayasma khemako. ","sn22.89:14.2":"Attamana thera bhikkhu ayasmato khemakassa bhasitam abhinandum. ","sn22.89:14.3":"Imasminca pana veyyakaranasmim bhannamane satthimattanam theranam bhikkhunam anupadaya asavehi cittani vimuccimsu, ayasmato khemakassa cati. ","sn22.89:14.4":"Sattamam. "}