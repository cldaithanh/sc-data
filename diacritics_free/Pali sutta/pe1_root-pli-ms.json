{"pe1:0.1":"Petakopadesa ","pe1:0.2":"1. Ariyasaccappakasanapathamabhumi ","pe1:1.1":"Namo tassa Bhagavato Arahato Sammasambuddhassa. ","pe1:2.1":"Namo sammasambuddhanam paramatthadassinam siladigunaparamippattanam. ","pe1:3.1":"Duve hetu duve paccaya savakassa sammaditthiya uppadaya—","pe1:3.2":"parato ca ghoso saccanusandhi, ajjhattanca yoniso manasikaro. ","pe1:3.3":"Tattha katamo parato ghoso? ","pe1:3.4":"Ya parato desana ovado anusasani saccakatha saccanulomo. ","pe1:3.5":"Cattari saccani—","pe1:3.6":"dukkham samudayo nirodho maggo. ","pe1:3.7":"Imesam catunnam saccanam ya desana sandassana vivarana vibhajana uttanikiriya pakasana—","pe1:3.8":"ayam vuccati saccanulomo ghosoti. ","pe1:4.1":"Tattha katamo ajjhattam yoniso manasikaro? ","pe1:5.1":"Ajjhattam yoniso manasikaro nama yo yathadesite dhamme bahiddha arammanam anabhiniharitva yoniso manasikaro—","pe1:5.2":"ayam vuccati yoniso manasikaro. ","pe1:6.1":"Tamakaro yoniso dvaro vidhi upayo. ","pe1:6.2":"Yatha puriso sukkhe katthe vigatasnehe sukkhaya uttararaniya thale abhimanthamanam bhabbo jotissa adhigamaya. ","pe1:6.3":"Tam kissa hetu. ","pe1:6.4":"Yoniso aggissa adhigamaya. ","pe1:6.5":"Evamevassa yamidam dukkhasamudayanirodhamagganam aviparitadhammadesanam manasikaroti—","pe1:6.6":"ayam vuccati yoniso manasikaro. ","pe1:7.1":"Yatha tisso upama pubbe assuta ca assutapubba ca patibhanti. ","pe1:7.2":"Yo hi koci kamesu avitaragoti …pe… ","pe1:7.3":"duve upama ayoniso katabba pacchimesu vuttam. ","pe1:7.4":"Tattha yo ca parato ghoso yo ca ajjhattam yoniso manasikaro—","pe1:7.5":"ime dve paccaya. ","pe1:7.6":"Parato ghosena ya uppajjati panna—","pe1:7.7":"ayam vuccati sutamayi panna. ","pe1:7.8":"Ya ajjhattam yoniso manasikarena uppajjati panna—","pe1:7.9":"ayam vuccati cintamayi pannati. ","pe1:7.10":"Ima dve panna veditabba. ","pe1:7.11":"Purimaka ca dve paccaya. ","pe1:7.12":"Ime dve hetu dve paccaya savakassa sammaditthiya uppadaya. ","pe1:8.1":"Tattha parato ghosassa saccanusandhissa desitassa attham avijananto atthappatisamvedi bhavissatiti netam thanam vijjati. ","pe1:8.2":"Na ca atthappatisamvedi yoniso manasikarissatiti netam thanam vijjati. ","pe1:8.3":"Parato ghosassa saccanusandhissa desitassa attham vijananto atthappatisamvedi bhavissatiti thanametam vijjati. ","pe1:8.4":"Atthappatisamvedi ca yoniso manasikarissatiti thanametam vijjati. ","pe1:8.5":"Esa hetu etam arammanam eso upayo savakassa niyyanassa, natthanno. ","pe1:8.6":"Soyam na ca suttassa atthavijananaya saha yutto napi ghosanuyogena parato ghosassa attham avijanantena sakka uttari manussadhammam alamariyananadassanam adhigantum, tasma nibbayitukamena sutamayena attha pariyesitabba. ","pe1:8.7":"Tattha pariyesanaya ayam anupubbi bhavati solasa hara, panca naya, attharasa mulapadani. ","pe1:9.1":"Tatthayam uddanagatha ","pe1:10.1":"Solasahara netti, ","pe1:10.2":"Pancanaya sasanassa pariyetthi; ","pe1:10.3":"Attharasamulapada, ","pe1:10.4":"Kaccayanagottaniddittha. ","pe1:11.1":"Tattha katame <b>solasahara</b>? ","pe1:12.1":"Desana vicayo yutti padatthanam lakkhanam catubyuho avatto vibhatti parivattano vevacano pannatti otarano sodhano adhitthano parikkharo samaropano—","pe1:12.2":"ime solasa hara. ","pe1:13.1":"Tattha uddanagatha ","pe1:14.1":"Desana vicayo yutti, ","pe1:14.2":"padatthano ca lakkhano; ","pe1:14.3":"Catubyuho ca avatto, ","pe1:14.4":"vibhatti parivattano. ","pe1:15.1":"Vevacano ca pannatti, ","pe1:15.2":"otarano ca sodhano; ","pe1:15.3":"Adhitthano parikkharo, ","pe1:15.4":"samaropano solaso. ","pe1:16.1":"Tattha katame <b>panca naya</b>? ","pe1:17.1":"Nandiyavatto tipukkhalo sihavikkilito disalocano ankusoti. ","pe1:18.1":"Tattha uddanagatha ","pe1:19.1":"Pathamo nandiyavatto, ","pe1:19.2":"dutiyo ca tipukkhalo; ","pe1:19.3":"Sihavikkilito nama, ","pe1:19.4":"tatiyo hoti so nayo. ","pe1:20.1":"Disalocanamahamsu, ","pe1:20.2":"catuttho nayalanjako; ","pe1:20.3":"Pancamo ankuso nama, ","pe1:20.4":"sabbe panca naya gata. ","pe1:21.1":"Tattha katamani <b>attharasa mulapadani</b>? ","pe1:22.1":"Avijja tanha lobho doso moho subhasanna sukhasanna niccasanna attasanna samatho vipassana alobho adoso amoho asubhasanna dukkhasanna aniccasanna anattasanna, imani attharasa mulapadani. ","pe1:22.2":"Tattha nava padani akusalani yattha sabbam akusalam samosarati. ","pe1:22.3":"Nava padani kusalani yattha sabbam kusalam samosarati. ","pe1:23.1":"Katamani nava padani akusalani yattha sabbam akusalam samosarati? ","pe1:24.1":"Avijja yava attasanna, imani nava padani akusalani, yattha sabbam akusalam samosarati. ","pe1:25.1":"Katamani nava padani kusalani yattha sabbam kusalam samosarati? ","pe1:26.1":"Samatho yava anattasanna, imani nava padani kusalani yattha sabbam kusalam samosarati. ","pe1:26.2":"Imani attharasa mulapadani. ","pe1:27.1":"Tattha ima uddanagatha ","pe1:28.1":"Tanha ca avijja lobho, ","pe1:28.2":"Doso tatheva moho ca; ","pe1:28.3":"Cattaro ca vipallasa, ","pe1:28.4":"Kilesabhumi nava padani. ","pe1:29.1":"Ye ca satipatthana samatho, ","pe1:29.2":"Vipassana kusalamulam; ","pe1:29.3":"Etam sabbam kusalam, ","pe1:29.4":"Indriyabhumi navapadani. ","pe1:30.1":"Sabbam kusalam navahi padehi yujjati, ","pe1:30.2":"Navahi ceva akusalam; ","pe1:30.3":"Ekake nava mulapadani, ","pe1:30.4":"Ubhayato attharasa mulapadani. ","pe1:31.1":"Imesam attharasannam mulapadanam yani nava padani akusalani, ayam dukkhasamudayo; ","pe1:31.2":"yani nava padani kusalani, ayam dukkhanirodhagamini patipada. ","pe1:31.3":"Iti samudayassa dukkham phalam, dukkhanirodhagaminiya patipadaya nirodham phalam. ","pe1:31.4":"Imani cattari ariyasaccani bhagavata baranasiyam desitani. ","pe1:32.1":"Tattha dukkhassa ariyasaccassa aparimanani akkharani padani byanjanani akarani niruttiyo niddesa desita etassevatthassa sankasanaya pakasanaya vivaranaya vibhajanaya uttanikammataya pannapanayati. ","pe1:32.2":"Ya evam sabbesam saccanam iti ekamekam saccam aparimanehi akkharapadabyanjanaakaraniruttiniddesehi pariyesitabbam, tanca byanjanam atthaputhuttena pana attheva byanjanaputhuttena. ","pe1:33.1":"Yo hi koci samano va brahmano va evam vadeyya “aham idam dukkham paccakkhaya annam dukkham pannapessami”ti tassa tam vacavatthukamevassa pucchito ca na sampayissati. ","pe1:33.2":"Evam saccani. ","pe1:33.3":"Yanca rattim bhagava abhisambuddho, yanca rattim anupadaya parinibbuto, etthantare yam kinci bhagavata bhasitam suttam geyyam veyyakaranam gatha udanam itivuttakam jatakam abbhutadhammam vedallam, sabbam tam dhammacakkam pavattitam. ","pe1:33.4":"Na kinci buddhanam bhagavantanam dhammadesanaya dhammacakkato bahiddha, tassa sabbam suttam ariyadhammesu pariyesitabbam. ","pe1:33.5":"Tattha parigganhanaya alokasabhani cattari ariyasaccani thavarani imani. ","pe1:34.1":"Tattha katamam <b>dukkham</b>? ","pe1:34.2":"Jati jara byadhi maranam sankhittena pancupadanakkhandha dukkha. ","pe1:34.3":"Tatthayam lakkhananiddeso, patubhavalakkhana jati, paripakalakkhana jara, dukkhadukkhatalakkhano byadhi, cutilakkhanam maranam, piyavippayogaviparinamaparitapanalakkhano soko, lalappanalakkhano paridevo, kayasampilanalakkhanam dukkham, cittasampilanalakkhanam domanassam, kilesaparidahanalakkhano upayaso, amanapasamodhanalakkhano appiyasampayogo, manapavinabhavalakkhano piyavippayogo, adhippayavivattanalakkhano alabho, aparinnalakkhana pancupadanakkhandha, paripakacutilakkhanam jaramaranam, patubhavacutilakkhanam cutopapatti, patisandhinibbattanalakkhano samudayo, samudayaparijahanalakkhano nirodho, anusayasamucchedalakkhano maggo. ","pe1:34.4":"Byadhilakkhanam dukkham, sanjananalakkhano samudayo, niyyanikalakkhano maggo, santilakkhano nirodho. ","pe1:34.5":"Appatisandhibhavanirodhalakkhana anupadisesa nibbanadhatu, dukkhanca samudayo ca, dukkhanca nirodho ca, dukkhanca maggo ca, samudayo ca dukkhanca, samudayo ca nirodho ca, samudayo ca maggo ca, nirodho ca samudayo ca, nirodho ca dukkhanca, nirodho ca maggo ca, maggo ca nirodho ca, maggo ca samudayo ca, maggo ca dukkhanca. ","pe1:35.1":"Tatthimani suttani. ","pe1:36.1":"“Yamekarattim pathamam, ","pe1:36.2":"gabbhe vasati manavo; ","pe1:36.3":"Abbhutthitova so yati, ","pe1:36.4":"sa gaccham na nivattati”ti. ","pe1:37.1":"Atthima, ananda, danupapattiyo ekuttarike suttam—","pe1:37.2":"ayam jati. ","pe1:38.1":"Tattha katama jara? ","pe1:39.1":"“Acaritva brahmacariyam, ","pe1:39.2":"aladdha yobbane dhanam; ","pe1:39.3":"Jinnakoncava jhayanti, ","pe1:39.4":"khinamaccheva pallale”. ","pe1:40.1":"Panca pubbanimittani devesu—","pe1:40.2":"ayam jara. ","pe1:41.1":"Tattha katamo byadhi? ","pe1:42.1":"Samam tena kuto raja, ","pe1:42.2":"Tuvampi jarayanti vedesi; ","pe1:42.3":"Khattiya kammassa phalo, ","pe1:42.4":"Loko na hi kammam panayati. ","pe1:43.1":"Tayo gilana—","pe1:43.2":"ayam byadhi. ","pe1:44.1":"Tattha katamam maranam? ","pe1:45.1":"Yathapi kumbhakarassa, ","pe1:45.2":"katam mattikabhajanam; ","pe1:45.3":"Khuddakanca mahantanca, ","pe1:45.4":"yam pakkam yanca amakam; ","pe1:45.5":"Sabbam bhedanapariyantam, ","pe1:45.6":"evam maccana jivitam. ","pe1:46.1":"Mamayite passatha phandamane, ","pe1:46.2":"Maccheva appodake khinasote; ","pe1:46.3":"Etampi disva amamo careyya, ","pe1:46.4":"Bhavesu asattimakubbamano. ","pe1:47.1":"Udakappanasuttam—","pe1:47.2":"idam maranam. ","pe1:48.1":"Tattha katamo soko? ","pe1:49.1":"Idha socati pecca socati, ","pe1:49.2":"Papakari ubhayattha socati; ","pe1:49.3":"So socati so vihannati, ","pe1:49.4":"Disva kammakilitthamattano. ","pe1:50.1":"Tini duccaritani—","pe1:50.2":"ayam soko. ","pe1:51.1":"Tattha katamo paridevo? ","pe1:52.1":"Kamesu giddha pasuta pamulha, ","pe1:52.2":"Avadaniya te visame nivittha; ","pe1:52.3":"Dukkhupanita paridevayanti, ","pe1:52.4":"Kimsu bhavissama ito cutase. ","pe1:53.1":"Tisso vipattiyo—","pe1:53.2":"ayam paridevo. ","pe1:54.1":"Tattha katamam dukkham? ","pe1:55.1":"Satam asi ayosanku, ","pe1:55.2":"sabbe paccattavedana; ","pe1:55.3":"Jalita jatavedava, ","pe1:55.4":"accisanghasamakula. ","pe1:56.1":"Maha vata so parilaho samyuttake suttam saccasamyuttesu—","pe1:56.2":"idam dukkham. ","pe1:57.1":"Tattha katamam domanassam? ","pe1:58.1":"Sankappehi pareto so, ","pe1:58.2":"kapano viya jhayati; ","pe1:58.3":"Sutva paresam nigghosam, ","pe1:58.4":"manku hoti tathavidho. ","pe1:59.1":"Dveme tapaniya dhamma—","pe1:59.2":"idam domanassam. ","pe1:60.1":"Tattha katamo upayaso? ","pe1:61.1":"Kammaranam yatha ukka, ","pe1:61.2":"anto dayhati no bahi; ","pe1:61.3":"Evam dayhati me hadayam, ","pe1:61.4":"sutva nibbattamambujam. ","pe1:62.1":"Tayo aggi—","pe1:62.2":"ayam upayaso. ","pe1:63.1":"Tattha katamo appiyasampayogo? ","pe1:64.1":"Ayasava malam samutthitam, ","pe1:64.2":"Tatutthaya tameva khadati; ","pe1:64.3":"Evam atidhonacarinam, ","pe1:64.4":"Sani kammani nayanti duggatim. ","pe1:65.1":"Dveme tathagatam abbhacikkhanti, ekuttarike suttam dukesu—","pe1:65.2":"ayam appiyasampayogo. ","pe1:66.1":"Tattha katamo piyavippayogo? ","pe1:67.1":"Supinena yathapi sangatam, ","pe1:67.2":"Patibuddho puriso na passati; ","pe1:67.3":"Evampi piyayitam janam, ","pe1:67.4":"Petam kalankatam na passati. ","pe1:68.1":"Te deva cavanadhammam viditva tihi vacahi anusasanti. ","pe1:68.2":"Ayam piyavippayogo. ","pe1:69.1":"Yampiccham na labhati, ","pe1:69.2":"tisso maradhitaro; ","pe1:69.3":"Tassa ce kamayanassa, ","pe1:69.4":"chandajatassa jantuno; ","pe1:69.5":"Te kama parihayanti, ","pe1:69.6":"sallaviddhova ruppati. ","pe1:70.1":"Sankhittena pancupadanakkhandha dukkha. ","pe1:71.1":"Cakkhu sotanca ghananca, ","pe1:71.2":"jivha kayo tato manam; ","pe1:71.3":"Ete lokamisa ghora, ","pe1:71.4":"yattha satta puthujjana. ","pe1:72.1":"Pancime bhikkhave khandha—","pe1:72.2":"idam dukkham. ","pe1:73.1":"Tattha katama jara ca marananca? ","pe1:74.1":"Appam vata jivitam idam, ","pe1:74.2":"Oram vassasatapi miyate; ","pe1:74.3":"Atha vapi akiccham jivitam, ","pe1:74.4":"Atha kho so jarasapi miyate. ","pe1:75.1":"Samyuttake pasenadisamyuttake suttam ayyika me kalankata—","pe1:75.2":"ayam jara ca marananca. ","pe1:76.1":"Tattha katama cuti ca upapatti ca? ","pe1:77.1":"“Sabbe satta marissanti, ","pe1:77.2":"Maranantam hi jivitam; ","pe1:77.3":"Yathakammam gamissanti, ","pe1:77.4":"Attakammaphalupaga”ti.—","pe1:78.1":"Ayam cuti ca upapatti ca. ","pe1:79.1":"Imehi suttehi ekasadisehi ca annehi navavidham suttam tam anupavitthehi lakkhanato dukkham natva sadharananca asadharananca dukkham ariyasaccam niddisitabbam. ","pe1:79.2":"Gathahi gatha anuminitabba, byakaranehi va byakaranam—","pe1:79.3":"idam dukkham. ","pe1:80.1":"Tattha katamo <b>dukkhasamudayo</b>? ","pe1:81.1":"Kamesu satta kamasangasatta, ","pe1:81.2":"Samyojane vajjamapassamana; ","pe1:81.3":"Na hi jatu samyojanasangasatta, ","pe1:81.4":"Ogham tareyyum vipulam mahantam. ","pe1:82.1":"Cattaro asava suttam—","pe1:82.2":"ayam dukkhasamudayo. ","pe1:83.1":"Tattha katamo <b>dukkhanirodho</b>? ","pe1:84.1":"Yamhi na maya vasati na mano, ","pe1:84.2":"Yo vitalobho amamo niraso; ","pe1:84.3":"Panunnakodho abhinibbutatto, ","pe1:84.4":"So brahmano so samano sa bhikkhu. ","pe1:85.1":"Dvema vimuttiyo, ragaviraga ca cetovimutti; ","pe1:85.2":"avijjaviraga ca pannavimutti—","pe1:85.3":"ayam nirodho. ","pe1:86.1":"Tattha katamo <b>maggo</b>? ","pe1:87.1":"Eseva maggo natthanno, ","pe1:87.2":"dassanassa visuddhiya; ","pe1:87.3":"Ariyo atthangiko maggo, ","pe1:87.4":"marassetam pamohanam. ","pe1:88.1":"Sattime, bhikkhave, bojjhanga—","pe1:88.2":"ayam maggo. ","pe1:89.1":"Tattha katamani <b>cattari ariyasaccani</b>? ","pe1:90.1":"“Ye dhamma hetuppabhava, ","pe1:90.2":"Tesam hetum tathagato aha; ","pe1:90.3":"Tesanca yo nirodho, ","pe1:90.4":"Evamvadi mahasamano”ti. ","pe1:91.1":"Hetuppabhava dhamma dukkham, hetusamudayo, yam bhagavato vacanam. ","pe1:91.2":"Ayam dhammo yo nirodho, ye hi keci samyojaniyesu dhammesu assadanupassino viharanti. ","pe1:91.3":"Kilesa tanha pavaddhati, tanhapaccaya upadanam …pe… ","pe1:91.4":"evametassa kevalassa dukkhakkhandhassa samudayo hoti. ","pe1:91.5":"Tattha yam samyojanam—","pe1:91.6":"ayam samudayo. ","pe1:91.7":"Ye samyojaniya dhamma ye ca sokaparidevadukkhadomanassupayasa sambhavanti—","pe1:91.8":"idam dukkham. ","pe1:91.9":"Ya samyojaniyesu dhammesu adinavanupassana—","pe1:91.10":"ayam maggo. ","pe1:91.11":"Parimuccati jatiya jaraya byadhihi maranehi sokehi paridevehi yava upayasehi—","pe1:91.12":"idam nibbanam. ","pe1:91.13":"Imani cattari saccani. ","pe1:92.1":"Tattha katama <b>anupadisesa nibbanadhatu</b>? ","pe1:93.1":"Atthangatassa na pamanamatthi, ","pe1:93.2":"Tam hi va natthi yena nam pannapeyya; ","pe1:93.3":"Sabbasanganam samuhatatta vidu, ","pe1:93.4":"Sita vadasatassu sabbe. ","pe1:94.1":"Samyuttake godhikasamyuttam. ","pe1:95.1":"Imani <b>asadharanani suttani</b>. ","pe1:95.2":"Yahim yahim saccani nidditthani, tahim tahim saccalakkhanato otaretva aparimanehi byanjanehi so attho pariyesitabbo. ","pe1:95.3":"Tattha atthanuparivatti byanjanena puna byanjananuparivatti atthena tassa ekamekassa aparimanani byanjanani imehi suttehi yathanikkhittehi cattari ariyasaccani niddisitabbani. ","pe1:95.4":"Pancanikaye anupavitthahi gathahi gatha anuminitabba, byakaranena byakaranam. ","pe1:95.5":"Imani asadharanani suttani. ","pe1:96.1":"Tesam ima uddanagatha ","pe1:97.1":"Yamekarattim pathamam, ","pe1:97.2":"attha danupapattiyo; ","pe1:97.3":"Panca pubbanimittani, ","pe1:97.4":"khinamacchamva pallalam. ","pe1:98.1":"Samam tena kuto raja, ","pe1:98.2":"tayo deva gilanaka; ","pe1:98.3":"Yathapi kumbhakarassa, ","pe1:98.4":"yatha nadidakappanam. ","pe1:99.1":"Idha socati pecca socati, ","pe1:99.2":"Tini duccaritani ca; ","pe1:99.3":"Kamesu giddha pasuta, ","pe1:99.4":"Yava tisso vipattiyo. ","pe1:100.1":"Satam asi ayosanku, ","pe1:100.2":"parilaho mahattaro; ","pe1:100.3":"Sankappehi pareto so, ","pe1:100.4":"tattha tapaniyehi ca. ","pe1:101.1":"Kammaranam yatha ukka, ","pe1:101.2":"tayo aggi pakasita; ","pe1:101.3":"Ayato malamuppannam, ","pe1:101.4":"abbhakkhanam tathagate. ","pe1:102.1":"Tividham devanusasanti, ","pe1:102.2":"supinena sangamo yatha; ","pe1:102.3":"Tisso ceva maradhita, ","pe1:102.4":"sallaviddhova ruppati. ","pe1:103.1":"Cakkhu sotanca ghananca, ","pe1:103.2":"pancakkhandha pakasita; ","pe1:103.3":"Appam vata jivitam idam, ","pe1:103.4":"ayyika me mahallika. ","pe1:104.1":"Sabbe satta marissanti, ","pe1:104.2":"upapatti cuticayam; ","pe1:104.3":"Kamesu satta pasuta, ","pe1:104.4":"asavehi catuhi ca. ","pe1:105.1":"Yamhi na maya vasati, ","pe1:105.2":"dvema cetovimuttiyo; ","pe1:105.3":"Eseva maggo natthanno, ","pe1:105.4":"bojjhanga ca sudesita. ","pe1:106.1":"Atthangatassa na pamanamatthi, ","pe1:106.2":"Godhiko parinibbuto; ","pe1:106.3":"Ye dhamma hetuppabhava, ","pe1:106.4":"Samyojananupassino. ","pe1:107.1":"Ima dasa tesam uddanagatha. ","pe1:108.1":"Tatthimani <b>sadharanani suttani</b> yesu suttesu sadharanani saccani desitani anulomampi patilomampi vomissakampi. ","pe1:108.2":"Tattha ayam adi. ","pe1:109.1":"Avijjaya nivuto loko, ","pe1:109.2":"(ajitati bhagava) ","pe1:109.3":"Viviccha pamada nappakasati; ","pe1:109.4":"Jappabhilepanam brumi, ","pe1:109.5":"Dukkhamassa mahabbhayam. ","pe1:110.1":"Tattha ya avijja ca viviccha ca, ayam samudayo. ","pe1:110.2":"Yam mahabbhayam, idam dukkham. ","pe1:110.3":"Imani dve saccani—","pe1:110.4":"dukkhanca samudayo ca. ","pe1:110.5":"“Samyojanam samyojaniya ca dhamma”ti samyuttake cittasamyuttakesu byakaranam. ","pe1:110.6":"Tattha yam samyojanam, ayam samudayo. ","pe1:110.7":"Ye samyojaniya dhamma, idam dukkham. ","pe1:110.8":"Imani dve saccani—","pe1:110.9":"dukkhanca samudayo ca. ","pe1:111.1":"Tattha katamam dukkhanca nirodho ca? ","pe1:112.1":"Ucchinnabhavatanhassa, ","pe1:112.2":"netticchinnassa bhikkhuno; ","pe1:112.3":"Vikkhino jatisamsaro, ","pe1:112.4":"natthi dani punabbhavo. ","pe1:113.1":"Yam cittam, idam dukkham. ","pe1:113.2":"Yo bhavatanhaya upacchedo, ayam dukkhanirodho. ","pe1:113.3":"Vikkhino jatisamsaro, natthi dani punabbhavoti niddeso. ","pe1:113.4":"Imani dve saccani—","pe1:113.5":"dukkhanca nirodho ca. ","pe1:113.6":"Dvema, bhikkhave, vimuttiyo; ","pe1:113.7":"ragaviraga ca cetovimutti, avijjaviraga ca pannavimutti. ","pe1:113.8":"Yam cittam, idam dukkham. ","pe1:113.9":"Ya vimutti, ayam nirodho. ","pe1:113.10":"Imani dve saccani—","pe1:113.11":"dukkhanca nirodho ca. ","pe1:114.1":"Tattha katamam dukkhanca maggo ca? ","pe1:115.1":"Kumbhupamam kayamimam viditva, ","pe1:115.2":"Nagarupamam cittamidam thapetva; ","pe1:115.3":"Yodhetha maram pannavudhena, ","pe1:115.4":"Jitanca rakkhe anivesano siya. ","pe1:116.1":"Tattha yanca kumbhupamo kayo yanca nagarupamam cittam, idam dukkham. ","pe1:116.2":"Yam pannavudhena maram yodhethati ayam maggo. ","pe1:116.3":"Imani dve saccani. ","pe1:116.4":"Yam, bhikkhave, na tumhakam, tam pajahitabbam. ","pe1:116.5":"Ya samyojana, ayam maggo. ","pe1:116.6":"Ye te dhamma anattaniya pahatabba, rupam yava vinnanam, idam dukkhanca maggo ca. ","pe1:117.1":"Tattha katamam dukkhanca samudayo ca nirodho ca? ","pe1:118.1":"Ye keci soka paridevita va, ","pe1:118.2":"Dukkha ca lokasmimanekarupa; ","pe1:118.3":"Piyam paticcappabhavanti ete, ","pe1:118.4":"Piye asante na bhavanti ete. ","pe1:119.1":"Ye sokaparideva, yam ca anekarupam dukkham, yam pemato bhavati, idam dukkham. ","pe1:119.2":"Yam pemam, ayam samudayo. ","pe1:119.3":"Yo tattha chandaragavinayo piyassa akiriya, ayam nirodho. ","pe1:119.4":"Imani tini saccani. ","pe1:119.5":"Timbaruko paribbajako pacceti “sayankatam parankatan”ti. ","pe1:119.6":"Yathesa vimamsa, idam dukkham. ","pe1:119.7":"Ya ete dve ante anupagamma majjhima patipada avijjapaccaya sankhara yava jatipaccaya jaramaranam, idampi dukkhanca samudayo ca. ","pe1:119.8":"Vinnanam namarupam salayatanam phasso vedana bhavo jati jaramaranam, idam dukkham. ","pe1:119.9":"Avijja sankhara tanha upadanam, ayam samudayo. ","pe1:119.10":"Iti idam sayankatam vimamseyyati yanca paticcasamuppade dukkham, idam eso samudayo niddittho. ","pe1:119.11":"Avijjanirodha sankharanirodho ca yava ca jaramarananirodhoti ayam nirodho. ","pe1:119.12":"Imani tini saccani dukkhanca samudayo ca nirodho ca. ","pe1:120.1":"Tattha katamam dukkhanca samudayo ca maggo ca? ","pe1:121.1":"“Yo dukkhamaddakkhi yatonidanam, ","pe1:121.2":"Kamesu so jantu katham nameyya; ","pe1:121.3":"Kama hi loke sangati natva, ","pe1:121.4":"Tesam satima vinayaya sikkhe”ti. ","pe1:122.1":"Yo dukkhamaddakkhi, idam dukkham. ","pe1:122.2":"Yato bhavati, ayam samudayo. ","pe1:122.3":"Sandittham yato bhavati yava tassa vinayaya sikkha, ayam maggo. ","pe1:122.4":"Imani tini saccani. ","pe1:123.1":"Ekadasanguttaresu gopalakopamasuttam. ","pe1:124.1":"Tattha yava rupasannutta yanca salayatanam yatha vanam paticchadeti yanca tittham yatha ca labhati dhammupasanhitam ularam pitipamojjam catubbidham ca attabhavato ca vatthu, idam dukkham. ","pe1:124.2":"Yava asatikam hareta hoti, ayam samudayo. ","pe1:124.3":"Rupasannutta asatakaharanam vanapaticchadanam vithinnuta gocarakusalanca, ayam maggo. ","pe1:124.4":"Avasesa dhamma atthi hetu atthi paccaya atthi nissaya savasesadohita anekapuja ca kalyanamittatappaccaya dhamma vithinnuta ca hetu, imani tini saccani. ","pe1:125.1":"Tattha katamam dukkhanca maggo ca nirodho ca? ","pe1:126.1":"Sati kayagata upatthita, ","pe1:126.2":"Chasu phassayatanesu samvuto; ","pe1:126.3":"Satatam bhikkhu samahito, ","pe1:126.4":"Janna nibbanamattano. ","pe1:127.1":"Tattha ya ca kayagata sati yanca salayatanam yattha sabbancetam dukkham. ","pe1:127.2":"Ya ca kayagata sati yo ca silasamvaro yo ca samadhi yattha ya sati, ayam pannakkhandho. ","pe1:127.3":"Sabbampi silakkhandho samadhikkhandho, ayam maggo. ","pe1:127.4":"Evamviharina natabbam nibbanam. ","pe1:127.5":"Ayam nirodho, imani tini saccani. ","pe1:127.6":"Sile patitthaya dve dhamma bhavetabba samatho ca vipassana ca. ","pe1:127.7":"Tattha yam cittasahajata dhamma, idam dukkham. ","pe1:127.8":"Yo ca samatho ya ca vipassana, ayam maggo. ","pe1:127.9":"Ragaviraga ca cetovimutti, avijjaviraga ca pannavimutti, ayam nirodho. ","pe1:127.10":"Imani tini saccani. ","pe1:128.1":"Tattha katamo samudayo ca nirodho ca? ","pe1:129.1":"Asa ca piha abhinandana ca, ","pe1:129.2":"Anekadhatusu sara patitthita; ","pe1:129.3":"Annanamulappabhava pajappita, ","pe1:129.4":"Sabba maya byantikata samulika. ","pe1:130.1":"Annanamulappabhavati purimakehi samudayo. ","pe1:130.2":"Sabba maya byantikata samulikati nirodho. ","pe1:130.3":"Imani dve saccani. ","pe1:130.4":"Catunnam dhammanam ananubodha appativedha vittharena katabbam. ","pe1:130.5":"Ariyassa silassa samadhino pannaya vimuttiya. ","pe1:130.6":"Tattha yo imesam catunnam dhammanam ananubodha appativedha, ayam samudayo. ","pe1:130.7":"Pativedho bhavanettiya, ayam nirodho. ","pe1:130.8":"Ayam samudayo ca nirodho ca. ","pe1:131.1":"Tattha katamo samudayo ca maggo ca? ","pe1:132.1":"Yani sotani lokasmim, ","pe1:132.2":"(ajitati bhagava) ","pe1:132.3":"Sati tesam nivaranam; ","pe1:132.4":"Sotanam samvaram brumi, ","pe1:132.5":"Pannayete pidhiyare. ","pe1:133.1":"Yani sotaniti ayam samudayo. ","pe1:133.2":"Ya ca panna ya ca sati nivaranam pidhananca, ayam maggo. ","pe1:133.3":"Imani dve saccani. ","pe1:133.4":"Sancetaniyam suttam dalhanemiyanakaro chahi masehi niddittho. ","pe1:133.5":"Tattha yam kayam kayakammam savankam sadosam sakasavam ya savankata sadosata sakasavata, ayam samudayo. ","pe1:133.6":"Evam vacikammam manokammam avankam adosam akasavam, ya avankata adosata akasavata, ayam maggo. ","pe1:133.7":"Evam vacikammam manokammam. ","pe1:133.8":"Imani dve saccani samudayo ca maggo ca. ","pe1:134.1":"Tattha katamo samudayo ca nirodho ca maggo ca? ","pe1:135.1":"“Nissitassa calitam, anissitassa calitam natthi, calite asati passaddhi, passaddhiya sati nati na hoti, natiya asati agatigati na hoti, agatigatiya asati cutupapato na hoti, cutupapate asati nevidha na huram na ubhayamantarena. ","pe1:135.2":"Esevanto dukkhassa”ti. ","pe1:136.1":"Tattha dve nissaya, ayam samudayo. ","pe1:136.2":"Yo ca anissayo, ya ca anati, ayam maggo. ","pe1:136.3":"Ya agatigati na hoti cutupapato ca yo esevanto dukkhassati, ayam nirodho. ","pe1:136.4":"Imani tini saccani. ","pe1:136.5":"Anupatthitakayagata sati …pe… ","pe1:136.6":"yam vimuttinanadassanam, ayam samudayo. ","pe1:136.7":"Ekarasaupanissaya vimuttiyo yava upanissayaupasampada upatthitakayagatasatissa viharati. ","pe1:136.8":"Silasamvaro sosaniyo hoti, yanca vimuttinanadassanam, ayam maggo. ","pe1:136.9":"Ya ca vimutti, ayam nirodho. ","pe1:136.10":"Imani tini saccani. ","pe1:136.11":"Samudayo ca nirodho ca maggo ca. ","pe1:137.1":"Tattha katamo nirodho ca maggo ca? ","pe1:138.1":"Sayam katena saccena, ","pe1:138.2":"Tena attana abhinibbanagato vitinnakankho; ","pe1:138.3":"Vibhavanca natva lokasmim, ","pe1:138.4":"Tava khinapunabbhavo sa bhikkhu. ","pe1:139.1":"Yam saccena, ayam maggo. ","pe1:139.2":"Yam khinapunabbhavo, ayam nirodho. ","pe1:139.3":"Imani dve saccani. ","pe1:139.4":"Panca vimuttayatanani sattha va dhammam desesi annataro va vinnu sabrahmacariti vittharena katabba. ","pe1:139.5":"Tassa atthappatisamvedissa pamojjam jayati, pamuditassa piti jayati, yava nibbindanto virajjati, ayam maggo. ","pe1:139.6":"Ya vimutti, ayam nirodho. ","pe1:139.7":"Evam panca vimuttayatanani vittharena. ","pe1:139.8":"Imani dve saccani nirodho ca maggo ca. ","pe1:140.1":"Imani sadharanani suttani. ","pe1:140.2":"Imehi sadharanehi suttehi yathanikkhittehi pativedhato ca lakkhanato ca otaretva annani suttani niddisitabbani aparihayantena. ","pe1:140.3":"Gathahi gatha anuminitabba, byakaranehi byakaranam. ","pe1:140.4":"Ime ca sadharana dasa parivaddhaka eko ca catukko niddeso sadharano. ","pe1:140.5":"Ayanca pakinnakaniddeso. ","pe1:140.6":"Ekam panca cha ca savekadeso sabbam. ","pe1:140.7":"Ime dve parivajjana purimaka ca dasa. ","pe1:140.8":"Ime dvadasa parivaddhaka saccani. ","pe1:140.9":"Ettavata sabbam suttam natthi, tam byakaranam va gatha viya. ","pe1:140.10":"Imehi dvadasahi parivaddhakehi na otaritum appamattena pariyesitva niddisitabba. ","pe1:141.1":"Tatthayam sankhepo. ","pe1:141.2":"Sabbam dukkham sattahi padehi samosaranam gacchati. ","pe1:141.3":"Katarehi sattahi? ","pe1:141.4":"Appiyasampayogo ca piyavippayogo ca, imehi dvihi padehi sabbam dukkham niddisitabbam. ","pe1:141.5":"Tassa dve nissaya—","pe1:141.6":"kayo ca cittanca. ","pe1:141.7":"Tena vuccati “kayikam dukkham cetasikance”ti, natthi tam dukkham na kayikam va na cetasikam, sabbam dukkham dvihi dukkhehi niddisitabbam kayikena ca cetasikena ca. ","pe1:141.8":"Tihi dukkhatahi sangahitam dukkhadukkhataya sankharadukkhataya viparinamadukkhataya. ","pe1:141.9":"Iti tam sabbam dukkham tihi dukkhatahi sangahitam. ","pe1:141.10":"Iti idanca dukkham tividham. ","pe1:141.11":"Duvidham dukkham kayikanca cetasikanca. ","pe1:141.12":"Duvidham appiyasampayogo ca piyavippayogo ca. ","pe1:141.13":"Idam sattavidham dukkham. ","pe1:142.1":"Tattha tividho samudayo acatuttho apancamo. ","pe1:142.2":"Katamo tividho? ","pe1:142.3":"Tanha ca ditthi ca kammam. ","pe1:142.4":"Tattha tanha ca bhavasamudayo kammam. ","pe1:142.5":"Tatha nibbattassa hinapanitata, ayam samudayo. ","pe1:142.6":"Iti yapi bhavagatisu hinata ca panitata ca, yapi tihi dukkhatahi sangahita, yopi dvihi mulehi samudanito avijjaya nivutassa bhavatanhasamyuttassa savinnanako kayo, sopi tihi dukkhatahi sangahito. ","pe1:143.1":"Tatha vipallasato ditthi agantabba. ","pe1:143.2":"Sa sattavidha niddisitabba. ","pe1:143.3":"Eko vipallaso tini niddisiyati, cattari vipallasavatthuni. ","pe1:143.4":"Tattha katamo eko vipallaso? ","pe1:143.5":"Yo viparitaggaho patikkhepena, otaranam yatha “anicce niccam”iti viparitam ganhati. ","pe1:143.6":"Evam cattaro vipallasa. ","pe1:143.7":"Ayameko vipallasiyati sanna cittam ditthi. ","pe1:143.8":"Katamani cattari vipallasavatthuni? ","pe1:143.9":"Kayo vedana cittam dhamma. ","pe1:143.10":"Evam vipallasagatassa akusalanca pavaddheti. ","pe1:143.11":"Tattha sannavipallaso dosam akusalamulam pavaddheti. ","pe1:143.12":"Cittavipallaso lobham akusalamulam pavaddheti. ","pe1:143.13":"Ditthivipallaso moham akusalamulam pavaddheti. ","pe1:143.14":"Tattha dosassa akusalamulassa tini micchattani phalam—","pe1:143.15":"micchavaca micchakammanto micchaajivo; ","pe1:143.16":"lobhassa akusalamulassa tini micchattani phalam—","pe1:143.17":"micchasankappo micchavayamo micchasamadhi; ","pe1:143.18":"mohassa akusalamulassa dve micchattani phalam—","pe1:143.19":"micchaditthi ca micchasati ca. ","pe1:143.20":"Evam akusalam sahetu sappaccayam vipallasa ca paccayo, akusalamulani sahetu eteyeva patipakkhena anuna anadhika dvihi paccayehi niddisitabba. ","pe1:143.21":"Nirodhe ca magge ca vipallasamupadaya parato patipakkhena catasso. ","pe1:144.1":"Tatthima uddanagatha ","pe1:145.1":"Avijjaya nivuto loko, ","pe1:145.2":"cittam samyojanampi; ","pe1:145.3":"Sa pacchinnabhavatanha, ","pe1:145.4":"dvema ceva vimuttiyo. ","pe1:146.1":"Kumbhupamam kayamimam, ","pe1:146.2":"Yam na tumhakam tam pajaha; ","pe1:146.3":"Ye keci sokaparideva, ","pe1:146.4":"Timbaruko ca sayankatam. ","pe1:147.1":"Dukkham ditthi ca uppannam, ","pe1:147.2":"yanca gopalakopamam; ","pe1:147.3":"Sati kayagata mahu, ","pe1:147.4":"samatho ca vipassana. ","pe1:148.1":"Asa piha ca abhinandana ca, ","pe1:148.2":"Catunnamananubodhana; ","pe1:148.3":"Yani sotani lokasmim, ","pe1:148.4":"Dalham nemiyanakaro. ","pe1:149.1":"Yam nissitassa calitam, ","pe1:149.2":"Anupatthitakayagatasati; ","pe1:149.3":"Sayam katena saccena, ","pe1:149.4":"Vimuttayatanehi ca. ","pe1:150.1":"Petakopadese mahakaccayanena bhasite pathamabhumi ariyasaccappakasana nama tam jivata bhagavata madisena samuddanena tathagatenati. "}