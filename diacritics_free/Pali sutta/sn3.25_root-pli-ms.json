{"sn3.25:0.1":"Samyutta Nikaya 3.25 ","sn3.25:0.2":"3. Tatiyavagga ","sn3.25:0.3":"Pabbatupamasutta ","sn3.25:1.1":"Savatthinidanam. ","sn3.25:1.2":"Ekamantam nisinnam kho rajanam pasenadim kosalam bhagava etadavoca: ","sn3.25:1.3":"“handa kuto nu tvam, maharaja, agacchasi diva divassa”ti? ","sn3.25:1.4":"“Yani tani, bhante, rannam khattiyanam muddhavasittanam issariyamadamattanam kamagedhapariyutthitanam janapadatthavariyappattanam mahantam pathavimandalam abhivijiya ajjhavasantanam rajakaraniyani bhavanti, tesu khvaham, etarahi ussukkamapanno”ti. ","sn3.25:2.1":"“Tam kim mannasi, maharaja, ","sn3.25:2.2":"idha te puriso agaccheyya puratthimaya disaya saddhayiko paccayiko. ","sn3.25:2.3":"So tam upasankamitva evam vadeyya: ","sn3.25:2.4":"‘yagghe, maharaja, janeyyasi, aham agacchami puratthimaya disaya. ","sn3.25:2.5":"Tatthaddasam mahantam pabbatam abbhasamam, sabbe pane nippothento agacchati. ","sn3.25:2.6":"Yam te, maharaja, karaniyam, tam karohi’ti. ","sn3.25:2.7":"Atha dutiyo puriso agaccheyya pacchimaya disaya …pe… ","sn3.25:2.8":"atha tatiyo puriso agaccheyya uttaraya disaya … ","sn3.25:2.9":"atha catuttho puriso agaccheyya dakkhinaya disaya saddhayiko paccayiko. ","sn3.25:2.10":"So tam upasankamitva evam vadeyya: ","sn3.25:2.11":"‘yagghe, maharaja, janeyyasi, aham agacchami dakkhinaya disaya. ","sn3.25:2.12":"Tatthaddasam mahantam pabbatam abbhasamam sabbe pane nippothento agacchati. ","sn3.25:2.13":"Yam te, maharaja, karaniyam tam karohi’ti. ","sn3.25:2.14":"Evarupe te, maharaja, mahati mahabbhaye samuppanne darune manussakkhaye dullabhe manussatte kimassa karaniyan”ti? ","sn3.25:3.1":"“Evarupe me, bhante, mahati mahabbhaye samuppanne darune manussakkhaye dullabhe manussatte kimassa karaniyam annatra dhammacariyaya annatra samacariyaya annatra kusalakiriyaya annatra punnakiriyaya”ti? ","sn3.25:4.1":"“Arocemi kho te, maharaja, pativedemi kho te, maharaja, adhivattati kho tam, maharaja, jaramaranam. ","sn3.25:4.2":"Adhivattamane ce te, maharaja, jaramarane kimassa karaniyan”ti? ","sn3.25:4.3":"“Adhivattamane ca me, bhante, jaramarane kimassa karaniyam annatra dhammacariyaya samacariyaya kusalakiriyaya punnakiriyaya? ","sn3.25:4.4":"Yani tani, bhante, rannam khattiyanam muddhavasittanam issariyamadamattanam kamagedhapariyutthitanam janapadatthavariyappattanam mahantam pathavimandalam abhivijiya ajjhavasantanam hatthiyuddhani bhavanti; ","sn3.25:4.5":"tesampi, bhante, hatthiyuddhanam natthi gati natthi visayo adhivattamane jaramarane. ","sn3.25:4.6":"Yanipi tani, bhante, rannam khattiyanam muddhavasittanam …pe… ","sn3.25:4.7":"ajjhavasantanam assayuddhani bhavanti …pe… ","sn3.25:4.8":"rathayuddhani bhavanti …pe… ","sn3.25:4.9":"pattiyuddhani bhavanti; ","sn3.25:4.10":"tesampi, bhante, pattiyuddhanam natthi gati natthi visayo adhivattamane jaramarane. ","sn3.25:4.11":"Santi kho pana, bhante, imasmim rajakule mantino mahamatta, ye pahonti agate paccatthike mantehi bhedayitum. ","sn3.25:4.12":"Tesampi, bhante, mantayuddhanam natthi gati natthi visayo adhivattamane jaramarane. ","sn3.25:4.13":"Samvijjati kho pana, bhante, imasmim rajakule pahutam hirannasuvannam bhumigatanceva vehasatthanca, yena mayam pahoma agate paccatthike dhanena upalapetum. ","sn3.25:4.14":"Tesampi, bhante, dhanayuddhanam natthi gati natthi visayo adhivattamane jaramarane. ","sn3.25:4.15":"Adhivattamane ca me, bhante, jaramarane kimassa karaniyam annatra dhammacariyaya samacariyaya kusalakiriyaya punnakiriyaya”ti? ","sn3.25:5.1":"“Evametam, maharaja, evametam, maharaja. ","sn3.25:5.2":"Adhivattamane jaramarane kimassa karaniyam annatra dhammacariyaya samacariyaya kusalakiriyaya punnakiriyaya”ti? ","sn3.25:5.3":"Idamavoca bhagava …pe… ","sn3.25:5.4":"sattha: ","sn3.25:6.1":"“Yathapi sela vipula, ","sn3.25:6.2":"nabham ahacca pabbata; ","sn3.25:6.3":"Samantanupariyayeyyum, ","sn3.25:6.4":"nippothento catuddisa. ","sn3.25:7.1":"Evam jara ca maccu ca, ","sn3.25:7.2":"adhivattanti panine; ","sn3.25:7.3":"Khattiye brahmane vesse, ","sn3.25:7.4":"sudde candalapukkuse; ","sn3.25:7.5":"Na kinci parivajjeti, ","sn3.25:7.6":"sabbamevabhimaddati. ","sn3.25:8.1":"Na tattha hatthinam bhumi, ","sn3.25:8.2":"na rathanam na pattiya; ","sn3.25:8.3":"Na capi mantayuddhena, ","sn3.25:8.4":"sakka jetum dhanena va. ","sn3.25:9.1":"Tasma hi pandito poso, ","sn3.25:9.2":"sampassam atthamattano; ","sn3.25:9.3":"Buddhe dhamme ca sanghe ca, ","sn3.25:9.4":"dhiro saddham nivesaye. ","sn3.25:10.1":"Yo dhammam cari kayena, ","sn3.25:10.2":"vacaya uda cetasa; ","sn3.25:10.3":"Idheva nam pasamsanti, ","sn3.25:10.4":"pecca sagge pamodati”ti. ","sn3.25:10.5":"Tatiyo vaggo. ","sn3.25:11.0":"Tassuddanam ","sn3.25:11.1":"Puggalo ayyika loko, ","sn3.25:11.2":"issattam pabbatupama; ","sn3.25:11.3":"Desitam buddhasetthena, ","sn3.25:11.4":"imam kosalapancakanti. ","sn3.25:11.5":"Kosalasamyuttam samattam. "}