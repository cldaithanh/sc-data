{"mn28:0.1":"Majjhima Nikaya 28 ","mn28:0.2":"Mahahatthipadopamasutta ","mn28:1.1":"Evam me sutam—","mn28:1.2":"ekam samayam bhagava savatthiyam viharati jetavane anathapindikassa arame. ","mn28:1.3":"Tatra kho ayasma sariputto bhikkhu amantesi: ","mn28:1.4":"“avuso bhikkhave”ti. ","mn28:1.5":"“Avuso”ti kho te bhikkhu ayasmato sariputtassa paccassosum. ","mn28:1.6":"Ayasma sariputto etadavoca: ","mn28:2.1":"“Seyyathapi, avuso, yani kanici jangalanam pananam padajatani sabbani tani hatthipade samodhanam gacchanti, hatthipadam tesam aggamakkhayati yadidam mahantattena; ","mn28:2.2":"evameva kho, avuso, ye keci kusala dhamma sabbete catusu ariyasaccesu sangaham gacchanti. ","mn28:2.3":"Katamesu catusu? ","mn28:2.4":"Dukkhe ariyasacce, dukkhasamudaye ariyasacce, dukkhanirodhe ariyasacce, dukkhanirodhagaminiya patipadaya ariyasacce. ","mn28:3.1":"Katamancavuso, dukkham ariyasaccam? ","mn28:3.2":"Jatipi dukkha, jarapi dukkha, maranampi dukkham, sokaparidevadukkhadomanassupayasapi dukkha, yampiccham na labhati tampi dukkham; sankhittena, pancupadanakkhandha dukkha. ","mn28:3.3":"Katame cavuso, pancupadanakkhandha? ","mn28:3.4":"Seyyathidam—rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho. ","mn28:4.1":"Katamo cavuso, rupupadanakkhandho? ","mn28:4.2":"Cattari ca mahabhutani, catunnanca mahabhutanam upadaya rupam. ","mn28:5.1":"Katama cavuso, cattaro mahabhuta? ","mn28:5.2":"Pathavidhatu, apodhatu, tejodhatu, vayodhatu. ","mn28:6.1":"Katama cavuso, pathavidhatu? ","mn28:6.2":"Pathavidhatu siya ajjhattika, siya bahira. ","mn28:6.3":"Katama cavuso, ajjhattika pathavidhatu? ","mn28:6.4":"Yam ajjhattam paccattam kakkhalam kharigatam upadinnam, seyyathidam—","mn28:6.5":"kesa loma nakha danta taco mamsam nharu atthi atthiminjam vakkam hadayam yakanam kilomakam pihakam papphasam antam antagunam udariyam karisam, yam va panannampi kinci ajjhattam paccattam kakkhalam kharigatam upadinnam. ","mn28:6.6":"Ayam vuccatavuso, ajjhattika pathavidhatu. ","mn28:6.7":"Ya ceva kho pana ajjhattika pathavidhatu, ya ca bahira pathavidhatu, pathavidhaturevesa. ","mn28:6.8":"‘Tam netam mama, nesohamasmi, na meso atta’ti—evametam yathabhutam sammappannaya datthabbam. ","mn28:6.9":"Evametam yathabhutam sammappannaya disva pathavidhatuya nibbindati, pathavidhatuya cittam virajeti. ","mn28:7.1":"Hoti kho so, avuso, samayo yam bahira apodhatu pakuppati. ","mn28:7.2":"Antarahita tasmim samaye bahira pathavidhatu hoti. ","mn28:7.3":"Tassa hi nama, avuso, bahiraya pathavidhatuya tava mahallikaya aniccata pannayissati, khayadhammata pannayissati, vayadhammata pannayissati, viparinamadhammata pannayissati. ","mn28:7.4":"Kim panimassa mattatthakassa kayassa tanhupadinnassa ‘ahanti va mamanti va asmi’ti va? Atha khvassa notevettha hoti. ","mn28:8.1":"Tance, avuso, bhikkhum pare akkosanti paribhasanti rosenti vihesenti, so evam pajanati: ","mn28:8.2":"‘uppanna kho me ayam sotasamphassaja dukkhavedana. ","mn28:8.3":"Sa ca kho paticca, no apaticca. ","mn28:8.4":"Kim paticca? ","mn28:8.5":"Phassam paticca’. ","mn28:8.6":"So phasso aniccoti passati, vedana aniccati passati, sanna aniccati passati, sankhara aniccati passati, vinnanam aniccanti passati. ","mn28:8.7":"Tassa dhatarammanameva cittam pakkhandati pasidati santitthati adhimuccati. ","mn28:9.1":"Tance, avuso, bhikkhum pare anitthehi akantehi amanapehi samudacaranti—","mn28:9.2":"panisamphassenapi leddusamphassenapi dandasamphassenapi satthasamphassenapi. ","mn28:9.3":"So evam pajanati: ","mn28:9.4":"‘tathabhuto kho ayam kayo yathabhutasmim kaye panisamphassapi kamanti, leddusamphassapi kamanti, dandasamphassapi kamanti, satthasamphassapi kamanti. ","mn28:9.5":"Vuttam kho panetam bhagavata kakacupamovade: ","mn28:9.6":"“ubhatodandakena cepi, bhikkhave, kakacena cora ocaraka angamangani okanteyyum, tatrapi yo mano paduseyya na me so tena sasanakaro”ti. ","mn28:9.7":"Araddham kho pana me viriyam bhavissati asallinam, upatthita sati asammuttha, passaddho kayo asaraddho, samahitam cittam ekaggam. ","mn28:9.8":"Kamam dani imasmim kaye panisamphassapi kamantu, leddusamphassapi kamantu, dandasamphassapi kamantu, satthasamphassapi kamantu, kariyati hidam buddhanam sasanan’ti. ","mn28:10.1":"Tassa ce, avuso, bhikkhuno evam buddham anussarato evam dhammam anussarato evam sangham anussarato upekkha kusalanissita na santhati. ","mn28:10.2":"So tena samvijjati samvegam apajjati: ","mn28:10.3":"‘alabha vata me, na vata me labha; dulladdham vata me, na vata me suladdham, ","mn28:10.4":"yassa me evam buddham anussarato, evam dhammam anussarato, evam sangham anussarato, upekkha kusalanissita na santhati’ti. ","mn28:10.5":"Seyyathapi, avuso, sunisa sasuram disva samvijjati samvegam apajjati; ","mn28:10.6":"evameva kho, avuso, tassa ce bhikkhuno evam buddham anussarato, evam dhammam anussarato, evam sangham anussarato, upekkha kusalanissita na santhati, so tena samvijjati samvegam apajjati: ","mn28:10.7":"‘alabha vata me, na vata me labha; dulladdham vata me, na vata me suladdham, yassa me evam buddham anussarato evam dhammam anussarato, evam sangham anussarato, upekkha kusalanissita na santhati’ti. ","mn28:10.8":"Tassa ce, avuso, bhikkhuno evam buddham anussarato, evam dhammam anussarato, evam sangham anussarato upekkha kusalanissita santhati, so tena attamano hoti. ","mn28:10.9":"Ettavatapi kho, avuso, bhikkhuno bahukatam hoti. ","mn28:11.1":"Katama cavuso, apodhatu? ","mn28:11.2":"Apodhatu siya ajjhattika, siya bahira. ","mn28:11.3":"Katama cavuso, ajjhattika apodhatu? ","mn28:11.4":"Yam ajjhattam paccattam apo apogatam upadinnam, seyyathidam—","mn28:11.5":"pittam semham pubbo lohitam sedo medo assu vasa khelo singhanika lasika muttam, yam va panannampi kinci ajjhattam paccattam apo apogatam upadinnam—","mn28:11.6":"ayam vuccatavuso, ajjhattika apodhatu. ","mn28:11.7":"Ya ceva kho pana ajjhattika apodhatu ya ca bahira apodhatu, apodhaturevesa. ","mn28:11.8":"‘Tam netam mama, nesohamasmi, na meso atta’ti evametam yathabhutam sammappannaya datthabbam. ","mn28:11.9":"Evametam yathabhutam sammappannaya disva apodhatuya nibbindati, apodhatuya cittam virajeti. ","mn28:12.1":"Hoti kho so, avuso, samayo yam bahira apodhatu pakuppati. ","mn28:12.2":"Sa gamampi vahati, nigamampi vahati, nagarampi vahati, janapadampi vahati, janapadapadesampi vahati. ","mn28:12.3":"Hoti kho so, avuso, samayo yam mahasamudde yojanasatikanipi udakani ogacchanti, dviyojanasatikanipi udakani ogacchanti, tiyojanasatikanipi udakani ogacchanti, catuyojanasatikanipi udakani ogacchanti, pancayojanasatikanipi udakani ogacchanti, chayojanasatikanipi udakani ogacchanti, sattayojanasatikanipi udakani ogacchanti. ","mn28:12.4":"Hoti kho so, avuso, samayo yam mahasamudde sattatalampi udakam santhati, chattalampi udakam santhati, pancatalampi udakam santhati, catuttalampi udakam santhati, titalampi udakam santhati, dvitalampi udakam santhati, talamattampi udakam santhati. ","mn28:12.5":"Hoti kho so, avuso, samayo yam mahasamudde sattaporisampi udakam santhati, chapporisampi udakam santhati, pancaporisampi udakam santhati, catupporisampi udakam santhati, tiporisampi udakam santhati, dviporisampi udakam santhati, porisamattampi udakam santhati. ","mn28:12.6":"Hoti kho so, avuso, samayo yam mahasamudde addhaporisampi udakam santhati, katimattampi udakam santhati, janukamattampi udakam santhati, gopphakamattampi udakam santhati. ","mn28:12.7":"Hoti kho so, avuso, samayo, yam mahasamudde angulipabbatemanamattampi udakam na hoti. ","mn28:12.8":"Tassa hi nama, avuso, bahiraya apodhatuya tava mahallikaya aniccata pannayissati, khayadhammata pannayissati, vayadhammata pannayissati, viparinamadhammata pannayissati. ","mn28:13.1":"Kim panimassa mattatthakassa kayassa tanhupadinnassa ‘ahanti va mamanti va asmi’ti va? Atha khvassa notevettha hoti …pe… ","mn28:14.1":"tassa ce, avuso, bhikkhuno evam buddham anussarato, evam dhammam anussarato, evam sangham anussarato upekkha kusalanissita santhati. So tena attamano hoti. ","mn28:15.1":"Ettavatapi kho, avuso, bhikkhuno bahukatam hoti. ","mn28:16.1":"Katama cavuso, tejodhatu? ","mn28:16.2":"Tejodhatu siya ajjhattika, siya bahira. ","mn28:16.3":"Katama cavuso, ajjhattika tejodhatu? ","mn28:16.4":"Yam ajjhattam paccattam tejo tejogatam upadinnam, seyyathidam—","mn28:16.5":"yena ca santappati, yena ca jiriyati, yena ca paridayhati, yena ca asitapitakhayitasayitam samma parinamam gacchati, yam va panannampi kinci ajjhattam paccattam tejo tejogatam upadinnam—","mn28:16.6":"ayam vuccatavuso, ajjhattika tejodhatu. ","mn28:16.7":"Ya ceva kho pana ajjhattika tejodhatu ya ca bahira tejodhatu, tejodhaturevesa. ","mn28:16.8":"‘Tam netam mama, nesohamasmi, na meso atta’ti evametam yathabhutam sammappannaya datthabbam. ","mn28:16.9":"Evametam yathabhutam sammappannaya disva tejodhatuya nibbindati, tejodhatuya cittam virajeti. ","mn28:17.1":"Hoti kho so, avuso, samayo yam bahira tejodhatu pakuppati. ","mn28:17.2":"Sa gamampi dahati, nigamampi dahati, nagarampi dahati, janapadampi dahati, janapadapadesampi dahati. ","mn28:17.3":"Sa haritantam va panthantam va selantam va udakantam va ramaniyam va bhumibhagam agamma anahara nibbayati. ","mn28:17.4":"Hoti kho so, avuso, samayo yam kukkutapattenapi nharudaddulenapi aggim gavesanti. ","mn28:17.5":"Tassa hi nama, avuso, bahiraya tejodhatuya tava mahallikaya aniccata pannayissati, khayadhammata pannayissati, vayadhammata pannayissati, viparinamadhammata pannayissati. ","mn28:17.6":"Kim panimassa mattatthakassa kayassa tanhupadinnassa ‘ahanti va mamanti va asmi’ti va? ","mn28:18-20.1":"Atha khvassa notevettha hoti …pe… tassa ce, avuso, bhikkhuno evam buddham anussarato evam dhammam anussarato evam sangham anussarato upekkha kusalanissita santhati, so tena attamano hoti. ","mn28:18-20.2":"Ettavatapi kho, avuso, bhikkhuno bahukatam hoti. ","mn28:21.1":"Katama cavuso, vayodhatu? ","mn28:21.2":"Vayodhatu siya ajjhattika, siya bahira. ","mn28:21.3":"Katama cavuso, ajjhattika vayodhatu? ","mn28:21.4":"Yam ajjhattam paccattam vayo vayogatam upadinnam, seyyathidam—","mn28:21.5":"uddhangama vata, adhogama vata, kucchisaya vata, kotthasaya vata, angamanganusarino vata, assaso passaso iti, yam va panannampi kinci ajjhattam paccattam vayo vayogatam upadinnam—","mn28:21.6":"ayam vuccatavuso, ajjhattika vayodhatu. ","mn28:21.7":"Ya ceva kho pana ajjhattika vayodhatu, ya ca bahira vayodhatu, vayodhaturevesa. ","mn28:21.8":"‘Tam netam mama nesohamasmi na meso atta’ti evametam yathabhutam sammappannaya datthabbam. ","mn28:21.9":"Evametam yathabhutam sammappannaya disva vayodhatuya nibbindati vayodhatuya cittam virajeti. ","mn28:22.1":"Hoti kho so, avuso, samayo yam bahira vayodhatu pakuppati. ","mn28:22.2":"Sa gamampi vahati, nigamampi vahati, nagarampi vahati, janapadampi vahati, janapadapadesampi vahati. ","mn28:22.3":"Hoti kho so, avuso, samayo yam gimhanam pacchime mase talavantenapi vidhupanenapi vatam pariyesanti, ossavanepi tinani na icchanti. ","mn28:22.4":"Tassa hi nama, avuso, bahiraya vayodhatuya tava mahallikaya aniccata pannayissati, khayadhammata pannayissati, vayadhammata pannayissati, viparinamadhammata pannayissati. ","mn28:22.5":"Kim panimassa mattatthakassa kayassa tanhupadinnassa ‘ahanti va mamanti va asmi’ti va? Atha khvassa notevettha hoti. ","mn28:23.1":"Tance, avuso, bhikkhum pare akkosanti paribhasanti rosenti vihesenti. ","mn28:23.2":"So evam pajanati, uppanna kho me ayam sotasamphassaja dukkha vedana. ","mn28:23.3":"Sa ca kho paticca, no apaticca. ","mn28:23.4":"Kim paticca? ","mn28:23.5":"Phassam paticca. ","mn28:23.6":"Sopi phasso aniccoti passati, vedana aniccati passati, sanna aniccati passati, sankhara aniccati passati, vinnanam aniccanti passati. ","mn28:23.7":"Tassa dhatarammanameva cittam pakkhandati pasidati santitthati adhimuccati. ","mn28:24.1":"Tance, avuso, bhikkhum pare anitthehi akantehi amanapehi samudacaranti, panisamphassenapi leddusamphassenapi dandasamphassenapi satthasamphassenapi. ","mn28:24.2":"So evam pajanati ‘tathabhuto kho ayam kayo yathabhutasmim kaye panisamphassapi kamanti, leddusamphassapi kamanti, dandasamphassapi kamanti, satthasamphassapi kamanti. ","mn28:24.3":"Vuttam kho panetam bhagavata kakacupamovade “ubhatodandakena cepi, bhikkhave, kakacena cora ocaraka angamangani okanteyyum. Tatrapi yo mano paduseyya, na me so tena sasanakaro”ti. ","mn28:24.4":"Araddham kho pana me viriyam bhavissati asallinam, upatthita sati asammuttha, passaddho kayo asaraddho, samahitam cittam ekaggam. ","mn28:24.5":"Kamam dani imasmim kaye panisamphassapi kamantu, leddusamphassapi kamantu, dandasamphassapi kamantu, satthasamphassapi kamantu. Kariyati hidam buddhanam sasanan’ti. ","mn28:25.1":"Tassa ce, avuso, bhikkhuno evam buddham anussarato, evam dhammam anussarato, evam sangham anussarato upekkha kusalanissita na santhati. ","mn28:25.2":"So tena samvijjati samvegam apajjati: ","mn28:25.3":"‘alabha vata me, na vata me labha; dulladdham vata me, na vata me suladdham. ","mn28:25.4":"Yassa me evam buddham anussarato, evam dhammam anussarato, evam sangham anussarato upekkha kusalanissita na santhati’ti. ","mn28:25.5":"Seyyathapi, avuso, sunisa sasuram disva samvijjati samvegam apajjati; ","mn28:25.6":"evameva kho, avuso, tassa ce bhikkhuno evam buddham anussarato, evam dhammam anussarato, evam sangham anussarato, upekkha kusalanissita na santhati. ","mn28:25.7":"So tena samvijjati samvegam apajjati: ","mn28:25.8":"‘alabha vata me, na vata me labha; dulladdham vata me, na vata me suladdham. ","mn28:25.9":"Yassa me evam buddham anussarato, evam dhammam anussarato, evam sangham anussarato, upekkha kusalanissita na santhati’ti. ","mn28:25.10":"Tassa ce, avuso, bhikkhuno evam buddham anussarato, evam dhammam anussarato, evam sangham anussarato, upekkha kusalanissita santhati, so tena attamano hoti. ","mn28:25.11":"Ettavatapi kho, avuso, bhikkhuno bahukatam hoti. ","mn28:26.1":"Seyyathapi, avuso, katthanca paticca vallinca paticca tinanca paticca mattikanca paticca akaso parivarito agarantveva sankham gacchati; ","mn28:26.2":"evameva kho, avuso, atthinca paticca nharunca paticca mamsanca paticca cammanca paticca akaso parivarito rupantveva sankham gacchati. ","mn28:27.1":"Ajjhattikanceva, avuso, cakkhum aparibhinnam hoti, bahira ca rupa na apatham agacchanti, no ca tajjo samannaharo hoti, neva tava tajjassa vinnanabhagassa patubhavo hoti. ","mn28:27.2":"Ajjhattikanceva, avuso, cakkhum aparibhinnam hoti bahira ca rupa apatham agacchanti, no ca tajjo samannaharo hoti, neva tava tajjassa vinnanabhagassa patubhavo hoti. ","mn28:27.3":"Yato ca kho, avuso, ajjhattikanceva cakkhum aparibhinnam hoti, bahira ca rupa apatham agacchanti, tajjo ca samannaharo hoti. Evam tajjassa vinnanabhagassa patubhavo hoti. ","mn28:28.1":"Yam tathabhutassa rupam tam rupupadanakkhandhe sangaham gacchati, ya tathabhutassa vedana sa vedanupadanakkhandhe sangaham gacchati, ya tathabhutassa sanna sa sannupadanakkhandhe sangaham gacchati, ye tathabhutassa sankhara te sankharupadanakkhandhe sangaham gacchanti, yam tathabhutassa vinnanam tam vinnanupadanakkhandhe sangaham gacchati. ","mn28:28.2":"So evam pajanati: ","mn28:28.3":"‘evanhi kira imesam pancannam upadanakkhandhanam sangaho sannipato samavayo hoti. ","mn28:28.4":"Vuttam kho panetam bhagavata: ","mn28:28.5":"“yo paticcasamuppadam passati so dhammam passati; ","mn28:28.6":"yo dhammam passati so paticcasamuppadam passati”ti. ","mn28:28.7":"Paticcasamuppanna kho panime yadidam pancupadanakkhandha. ","mn28:28.8":"Yo imesu pancasu upadanakkhandhesu chando alayo anunayo ajjhosanam so dukkhasamudayo. ","mn28:28.9":"Yo imesu pancasu upadanakkhandhesu chandaragavinayo chandaragappahanam, so dukkhanirodho’ti. ","mn28:28.10":"Ettavatapi kho, avuso, bhikkhuno bahukatam hoti. ","mn28:29-30.1":"Ajjhattikanceva, avuso, sotam aparibhinnam hoti …pe… ","mn28:31-32.1":"ghanam aparibhinnam hoti … ","mn28:33-34.1":"jivha aparibhinna hoti … ","mn28:35-36.1":"kayo aparibhinno hoti … ","mn28:37.1":"mano aparibhinno hoti, bahira ca dhamma na apatham agacchanti no ca tajjo samannaharo hoti, neva tava tajjassa vinnanabhagassa patubhavo hoti. ","mn28:38.1":"Ajjhattiko ceva, avuso, mano aparibhinno hoti, bahira ca dhamma apatham agacchanti, no ca tajjo samannaharo hoti, neva tava tajjassa vinnanabhagassa patubhavo hoti. ","mn28:38.2":"Yato ca kho, avuso, ajjhattiko ceva mano aparibhinno hoti, bahira ca dhamma apatham agacchanti, tajjo ca samannaharo hoti, evam tajjassa vinnanabhagassa patubhavo hoti. ","mn28:38.3":"Yam tathabhutassa rupam tam rupupadanakkhandhe sangaham gacchati, ya tathabhutassa vedana sa vedanupadanakkhandhe sangaham gacchati, ya tathabhutassa sanna sa sannupadanakkhandhe sangaham gacchati, ye tathabhutassa sankhara te sankharupadanakkhandhe sangaham gacchanti, yam tathabhutassa vinnanam tam vinnanupadanakkhandhe sangaham gacchati. ","mn28:38.4":"So evam pajanati: ","mn28:38.5":"‘evanhi kira imesam pancannam upadanakkhandhanam sangaho sannipato samavayo hoti. ","mn28:38.6":"Vuttam kho panetam bhagavata: ","mn28:38.7":"“yo paticcasamuppadam passati so dhammam passati; ","mn28:38.8":"yo dhammam passati so paticcasamuppadam passati”ti. ","mn28:38.9":"Paticcasamuppanna kho panime yadidam pancupadanakkhandha. ","mn28:38.10":"Yo imesu pancasu upadanakkhandhesu chando alayo anunayo ajjhosanam so dukkhasamudayo. ","mn28:38.11":"Yo imesu pancasu upadanakkhandhesu chandaragavinayo chandaragappahanam so dukkhanirodho’ti. ","mn28:38.12":"Ettavatapi kho, avuso, bhikkhuno bahukatam hoti”ti. ","mn28:38.13":"Idamavoca ayasma sariputto. ","mn28:38.14":"Attamana te bhikkhu ayasmato sariputtassa bhasitam abhinandunti. ","mn28:38.15":"Mahahatthipadopamasuttam nitthitam atthamam. "}