{"an3.50:0.1":"Anguttara Nikaya 3.50 ","an3.50:0.2":"5. Culavagga ","an3.50:0.3":"Mahacorasutta ","an3.50:1.1":"“Tihi, bhikkhave, angehi samannagato mahacoro sandhimpi chindati, nillopampi harati, ekagarikampi karoti, paripanthepi titthati. ","an3.50:1.2":"Katamehi tihi? ","an3.50:1.3":"Idha, bhikkhave, mahacoro visamanissito ca hoti, gahananissito ca hoti, balavanissito ca hoti. ","an3.50:1.4":"Kathanca, bhikkhave, mahacoro visamanissito hoti? ","an3.50:1.5":"Idha, bhikkhave, mahacoro nadividuggam va nissito hoti pabbatavisamam va. ","an3.50:1.6":"Evam kho, bhikkhave, mahacoro visamanissito hoti. ","an3.50:2.1":"Kathanca, bhikkhave, mahacoro gahananissito hoti? ","an3.50:2.2":"Idha, bhikkhave, mahacoro tinagahanam va nissito hoti, rukkhagahanam va rodham va mahavanasandam va. ","an3.50:2.3":"Evam kho, bhikkhave, mahacoro gahananissito hoti. ","an3.50:3.1":"Kathanca, bhikkhave, mahacoro balavanissito hoti? ","an3.50:3.2":"Idha, bhikkhave, mahacoro rajanam va rajamahamattanam va nissito hoti. ","an3.50:3.3":"Tassa evam hoti: ","an3.50:3.4":"‘sace mam koci kinci vakkhati, ime me rajano va rajamahamatta va pariyodhaya attham bhanissanti’ti. ","an3.50:3.5":"Sace nam koci kinci aha, tyassa rajano va rajamahamatta va pariyodhaya attham bhananti. ","an3.50:3.6":"Evam kho, bhikkhave, mahacoro balavanissito hoti. ","an3.50:3.7":"Ime kho, bhikkhave, tihi angehi samannagato mahacoro sandhimpi chindati, nillopampi harati, ekagarikampi karoti, paripanthepi titthati. ","an3.50:4.1":"Evamevam kho, bhikkhave, tihi angehi samannagato papabhikkhu khatam upahatam attanam pariharati, savajjo ca hoti sanuvajjo ca vinnunam, bahunca apunnam pasavati. ","an3.50:4.2":"Katamehi tihi? ","an3.50:4.3":"Idha, bhikkhave, papabhikkhu visamanissito ca hoti gahananissito ca balavanissito ca. ","an3.50:5.1":"Kathanca, bhikkhave, papabhikkhu visamanissito hoti? ","an3.50:5.2":"Idha, bhikkhave, papabhikkhu visamena kayakammena samannagato hoti, visamena vacikammena samannagato hoti, visamena manokammena samannagato hoti. ","an3.50:5.3":"Evam kho, bhikkhave, papabhikkhu visamanissito hoti. ","an3.50:6.1":"Kathanca, bhikkhave, papabhikkhu gahananissito hoti? ","an3.50:6.2":"Idha, bhikkhave, papabhikkhu micchaditthiko hoti, antaggahikaya ditthiya samannagato hoti. ","an3.50:6.3":"Evam kho, bhikkhave, papabhikkhu gahananissito hoti. ","an3.50:7.1":"Kathanca, bhikkhave, papabhikkhu balavanissito hoti? ","an3.50:7.2":"Idha, bhikkhave, papabhikkhu rajanam va rajamahamattanam va nissito hoti. ","an3.50:7.3":"Tassa evam hoti: ","an3.50:7.4":"‘sace mam koci kinci vakkhati, ime me rajano va rajamahamatta va pariyodhaya attham bhanissanti’ti. ","an3.50:7.5":"Sace nam koci kinci aha, tyassa rajano va rajamahamatta va pariyodhaya attham bhananti. ","an3.50:7.6":"Evam kho, bhikkhave, papabhikkhu balavanissito hoti. ","an3.50:7.7":"Imehi kho, bhikkhave, tihi dhammehi samannagato papabhikkhu khatam upahatam attanam pariharati, savajjo ca hoti sanuvajjo ca vinnunam, bahunca apunnam pasavati”ti. ","an3.50:7.8":"Ekadasamam. ","an3.50:7.9":"Culavaggo pancamo. ","an3.50:8.0":"Tassuddanam ","an3.50:8.1":"Sammukhi thanatthavasam, ","an3.50:8.2":"pavatti pandita silavam; ","an3.50:8.3":"Sankhatam pabbatatappam, ","an3.50:8.4":"mahacorenekadasati. ","an3.50:8.5":"Pathamo pannasako samatto. "}