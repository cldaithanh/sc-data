{"an6.28:0.1":"Anguttara Nikaya 6.28 ","an6.28:0.2":"3. Anuttariyavagga ","an6.28:0.3":"Dutiyasamayasutta ","an6.28:1.1":"Ekam samayam sambahula thera bhikkhu baranasiyam viharanti isipatane migadaye. ","an6.28:1.2":"Atha kho tesam theranam bhikkhunam pacchabhattam pindapatapatikkantanam mandalamale sannisinnanam sannipatitanam ayamantarakatha udapadi: ","an6.28:1.3":"“ko nu kho, avuso, samayo manobhavaniyassa bhikkhuno dassanaya upasankamitun”ti? ","an6.28:2.1":"Evam vutte, annataro bhikkhu there bhikkhu etadavoca: ","an6.28:2.2":"“yasmim, avuso, samaye manobhavaniyo bhikkhu pacchabhattam pindapatapatikkanto pade pakkhaletva nisinno hoti pallankam abhujitva ujum kayam panidhaya parimukham satim upatthapetva, so samayo manobhavaniyassa bhikkhuno dassanaya upasankamitun”ti. ","an6.28:3.1":"Evam vutte, annataro bhikkhu tam bhikkhum etadavoca: ","an6.28:3.2":"“na kho, avuso, so samayo manobhavaniyassa bhikkhuno dassanaya upasankamitum. ","an6.28:3.3":"Yasmim, avuso, samaye manobhavaniyo bhikkhu pacchabhattam pindapatapatikkanto pade pakkhaletva nisinno hoti pallankam abhujitva ujum kayam panidhaya parimukham satim upatthapetva, carittakilamathopissa tasmim samaye appatippassaddho hoti, bhattakilamathopissa tasmim samaye appatippassaddho hoti. ","an6.28:3.4":"Tasma so asamayo manobhavaniyassa bhikkhuno dassanaya upasankamitum. ","an6.28:3.5":"Yasmim, avuso, samaye manobhavaniyo bhikkhu sayanhasamayam patisallana vutthito viharapacchayayam nisinno hoti pallankam abhujitva ujum kayam panidhaya parimukham satim upatthapetva, so samayo manobhavaniyassa bhikkhuno dassanaya upasankamitun”ti. ","an6.28:4.1":"Evam vutte, annataro bhikkhu tam bhikkhum etadavoca: ","an6.28:4.2":"“na kho, avuso, so samayo manobhavaniyassa bhikkhuno dassanaya upasankamitum. ","an6.28:4.3":"Yasmim, avuso, samaye manobhavaniyo bhikkhu sayanhasamayam patisallana vutthito viharapacchayayam nisinno hoti pallankam abhujitva ujum kayam panidhaya parimukham satim upatthapetva, yadevassa diva samadhinimittam manasikatam hoti tadevassa tasmim samaye samudacarati. ","an6.28:4.4":"Tasma so asamayo manobhavaniyassa bhikkhuno dassanaya upasankamitum. ","an6.28:4.5":"Yasmim, avuso, samaye manobhavaniyo bhikkhu rattiya paccusasamayam paccutthaya nisinno hoti pallankam abhujitva ujum kayam panidhaya parimukham satim upatthapetva, so samayo manobhavaniyassa bhikkhuno dassanaya upasankamitun”ti. ","an6.28:5.1":"Evam vutte, annataro bhikkhu tam bhikkhum etadavoca: ","an6.28:5.2":"“na kho, avuso, so samayo manobhavaniyassa bhikkhuno dassanaya upasankamitum. ","an6.28:5.3":"Yasmim, avuso, samaye manobhavaniyo bhikkhu rattiya paccusasamayam paccutthaya nisinno hoti pallankam abhujitva ujum kayam panidhaya parimukham satim upatthapetva, ojatthayissa tasmim samaye kayo hoti phasussa hoti buddhanam sasanam manasi katum. ","an6.28:5.4":"Tasma so asamayo manobhavaniyassa bhikkhuno dassanaya upasankamitun”ti. ","an6.28:6.1":"Evam vutte ayasma mahakaccano there bhikkhu etadavoca: ","an6.28:6.2":"“sammukha metam, avuso, bhagavato sutam sammukha patiggahitam: ","an6.28:6.3":"‘chayime, bhikkhu, samaya manobhavaniyassa bhikkhuno dassanaya upasankamitum. ","an6.28:7.1":"Katame cha? ","an6.28:7.2":"Idha, bhikkhu, yasmim samaye bhikkhu kamaragapariyutthitena cetasa viharati kamaragaparetena, uppannassa ca kamaragassa nissaranam yathabhutam nappajanati, tasmim samaye manobhavaniyo bhikkhu upasankamitva evamassa vacaniyo: ","an6.28:7.3":"“aham kho, avuso, kamaragapariyutthitena cetasa viharami kamaragaparetena, uppannassa ca kamaragassa nissaranam yathabhutam nappajanami. ","an6.28:7.4":"Sadhu vata me ayasma kamaragassa pahanaya dhammam desetu”ti. ","an6.28:7.5":"Tassa manobhavaniyo bhikkhu kamaragassa pahanaya dhammam deseti. ","an6.28:7.6":"Ayam, bhikkhu, pathamo samayo manobhavaniyassa bhikkhuno dassanaya upasankamitum. ","an6.28:8.1":"Puna caparam, bhikkhu, yasmim samaye bhikkhu byapadapariyutthitena cetasa viharati …pe…. ","an6.28:9.1":"Thinamiddhapariyutthitena cetasa viharati …. ","an6.28:10.1":"Uddhaccakukkuccapariyutthitena cetasa viharati …. ","an6.28:11.1":"Vicikicchapariyutthitena cetasa viharati …. ","an6.28:12.1":"Yam nimittam agamma yam nimittam manasikaroto anantara asavanam khayo hoti, tam nimittam na janati na passati, tasmim samaye manobhavaniyo bhikkhu upasankamitva evamassa vacaniyo: ","an6.28:12.2":"“aham kho, avuso, yam nimittam agamma yam nimittam manasikaroto anantara asavanam khayo hoti tam nimittam na janami na passami. ","an6.28:12.3":"Sadhu vata me ayasma asavanam khayaya dhammam desetu”ti. ","an6.28:12.4":"Tassa manobhavaniyo bhikkhu asavanam khayaya dhammam deseti. ","an6.28:12.5":"Ayam, bhikkhu, chattho samayo manobhavaniyassa bhikkhuno dassanaya upasankamitum’. ","an6.28:13.1":"Sammukha metam, avuso, bhagavato sutam sammukha patiggahitam: ","an6.28:13.2":"‘ime kho, bhikkhu, cha samaya manobhavaniyassa bhikkhuno dassanaya upasankamitun’”ti. ","an6.28:13.3":"Atthamam. "}