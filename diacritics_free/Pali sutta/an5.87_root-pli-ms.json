{"an5.87:0.1":"Anguttara Nikaya 5.87 ","an5.87:0.2":"9. Theravagga ","an5.87:0.3":"Silavantasutta ","an5.87:1.1":"“Pancahi, bhikkhave, dhammehi samannagato thero bhikkhu sabrahmacarinam piyo ca hoti manapo ca garu ca bhavaniyo ca. ","an5.87:1.2":"Katamehi pancahi? ","an5.87:1.3":"Silava hoti, patimokkhasamvarasamvuto viharati. Acaragocarasampanno anumattesu vajjesu bhayadassavi, samadaya sikkhati sikkhapadesu; ","an5.87:1.4":"bahussuto hoti sutadharo sutasannicayo, ye te dhamma adikalyana majjhekalyana pariyosanakalyana sattham sabyanjanam kevalaparipunnam parisuddham brahmacariyam abhivadanti, tatharupassa dhamma bahussuta honti dhata vacasa paricita manasanupekkhita ditthiya suppatividdha; ","an5.87:1.5":"kalyanavaco hoti kalyanavakkarano poriya vacaya samannagato vissatthaya anelagalaya atthassa vinnapaniya; ","an5.87:1.6":"catunnam jhananam abhicetasikanam ditthadhammasukhaviharanam nikamalabhi hoti akicchalabhi akasiralabhi; ","an5.87:1.7":"asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","an5.87:1.8":"Imehi kho, bhikkhave, pancahi dhammehi samannagato thero bhikkhu sabrahmacarinam piyo ca hoti manapo ca garu ca bhavaniyo ca”ti. ","an5.87:1.9":"Sattamam. "}