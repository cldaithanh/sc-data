{"an4.187:0.1":"Anguttara Nikaya 4.187 ","an4.187:0.2":"19. Brahmanavagga ","an4.187:0.3":"Vassakarasutta ","an4.187:1.1":"Ekam samayam bhagava rajagahe viharati veluvane kalandakanivape. ","an4.187:1.2":"Atha kho vassakaro brahmano magadhamahamatto yena bhagava tenupasankami; upasankamitva bhagavata saddhim sammodi. ","an4.187:1.3":"Sammodaniyam katham saraniyam vitisaretva ekamantam nisidi. Ekamantam nisinno kho vassakaro brahmano magadhamahamatto bhagavantam etadavoca: ","an4.187:2.1":"“Janeyya nu kho, bho gotama, asappuriso asappurisam: ","an4.187:2.2":"‘asappuriso ayam bhavan’”ti? ","an4.187:2.3":"“Atthanam kho etam, brahmana, anavakaso yam asappuriso asappurisam janeyya: ","an4.187:2.4":"‘asappuriso ayam bhavan’”ti. ","an4.187:2.5":"“Janeyya pana, bho gotama, asappuriso sappurisam: ","an4.187:2.6":"‘sappuriso ayam bhavan’”ti? ","an4.187:2.7":"“Etampi kho, brahmana, atthanam anavakaso yam asappuriso sappurisam janeyya: ","an4.187:2.8":"‘sappuriso ayam bhavan’”ti. ","an4.187:2.9":"“Janeyya nu kho, bho gotama, sappuriso sappurisam: ","an4.187:2.10":"‘sappuriso ayam bhavan’”ti? ","an4.187:2.11":"“Thanam kho etam, brahmana, vijjati yam sappuriso sappurisam janeyya: ","an4.187:2.12":"‘sappuriso ayam bhavan’”ti. ","an4.187:2.13":"“Janeyya pana, bho gotama, sappuriso asappurisam: ","an4.187:2.14":"‘asappuriso ayam bhavan’”ti? ","an4.187:2.15":"“Etampi kho, brahmana, thanam vijjati yam sappuriso asappurisam janeyya: ","an4.187:2.16":"‘asappuriso ayam bhavan’”ti. ","an4.187:3.1":"“Acchariyam, bho gotama, abbhutam, bho gotama. ","an4.187:3.2":"Yava subhasitancidam bhota gotamena: ","an4.187:3.3":"‘atthanam kho etam, brahmana, anavakaso yam asappuriso asappurisam janeyya—","an4.187:3.4":"asappuriso ayam bhavanti. ","an4.187:3.5":"Etampi kho, brahmana, atthanam anavakaso yam asappuriso sappurisam janeyya—","an4.187:3.6":"sappuriso ayam bhavanti. ","an4.187:3.7":"Thanam kho etam, brahmana, vijjati yam sappuriso sappurisam janeyya—","an4.187:3.8":"sappuriso ayam bhavanti. ","an4.187:3.9":"Etampi kho, brahmana, thanam vijjati yam sappuriso asappurisam janeyya—","an4.187:3.10":"asappuriso ayam bhavan’ti. ","an4.187:4.1":"Ekamidam, bho gotama, samayam todeyyassa brahmanassa parisati paruparambham vattenti: ","an4.187:4.2":"‘balo ayam raja eleyyo samane ramaputte abhippasanno, samane ca pana ramaputte evarupam paramanipaccakaram karoti, yadidam abhivadanam paccutthanam anjalikammam samicikammanti. ","an4.187:4.3":"Imepi ranno eleyyassa pariharaka bala—","an4.187:4.4":"yamako moggallo uggo navindaki gandhabbo aggivesso, ye samane ramaputte abhippasanna, samane ca pana ramaputte evarupam paramanipaccakaram karonti, yadidam abhivadanam paccutthanam anjalikammam samicikamman’ti. ","an4.187:4.5":"Tyassudam todeyyo brahmano imina nayena neti. ","an4.187:4.6":"‘Tam kim mannanti, bhonto, ","an4.187:4.7":"pandito raja eleyyo karaniyadhikaraniyesu vacaniyadhivacaniyesu alamatthadasatarehi alamatthadasataro’ti? ","an4.187:4.8":"‘Evam, bho, pandito raja eleyyo karaniyadhikaraniyesu vacaniyadhivacaniyesu alamatthadasatarehi alamatthadasataroti. ","an4.187:5.1":"Yasma ca kho, bho, samano ramaputto ranna eleyyena panditena panditataro karaniyadhikaraniyesu vacaniyadhivacaniyesu alamatthadasatarena alamatthadasataro, tasma raja eleyyo samane ramaputte abhippasanno, samane ca pana ramaputte evarupam paramanipaccakaram karoti, yadidam abhivadanam paccutthanam anjalikammam samicikammam’. ","an4.187:6.1":"‘Tam kim mannanti, bhonto, ","an4.187:6.2":"pandita ranno eleyyassa pariharaka—","an4.187:6.3":"yamako moggallo uggo navindaki gandhabbo aggivesso, karaniyadhikaraniyesu vacaniyadhivacaniyesu alamatthadasatarehi alamatthadasatara’ti? ","an4.187:6.4":"‘Evam, bho, pandita ranno eleyyassa pariharaka—","an4.187:6.5":"yamako moggallo uggo navindaki gandhabbo aggivesso, karaniyadhikaraniyesu vacaniyadhivacaniyesu alamatthadasatarehi alamatthadasatarati. ","an4.187:7.1":"Yasma ca kho, bho, samano ramaputto ranno eleyyassa pariharakehi panditehi panditataro karaniyadhikaraniyesu vacaniyadhivacaniyesu alamatthadasatarehi alamatthadasataro, tasma ranno eleyyassa pariharaka samane ramaputte abhippasanna; ","an4.187:7.2":"samane ca pana ramaputte evarupam paramanipaccakaram karonti, yadidam abhivadanam paccutthanam anjalikammam samicikamman’ti. ","an4.187:8.1":"Acchariyam, bho gotama, abbhutam, bho gotama. ","an4.187:8.2":"Yava subhasitancidam bhota gotamena: ","an4.187:8.3":"‘atthanam kho etam, brahmana, anavakaso yam asappuriso asappurisam janeyya—","an4.187:8.4":"asappuriso ayam bhavanti. ","an4.187:8.5":"Etampi kho, brahmana, atthanam anavakaso yam asappuriso sappurisam janeyya—","an4.187:8.6":"sappuriso ayam bhavanti. ","an4.187:8.7":"Thanam kho etam, brahmana, vijjati yam sappuriso sappurisam janeyya—","an4.187:8.8":"sappuriso ayam bhavanti. ","an4.187:8.9":"Etampi kho, brahmana, thanam vijjati yam sappuriso asappurisam janeyya—","an4.187:8.10":"asappuriso ayam bhavan’ti. ","an4.187:8.11":"Handa ca dani mayam, bho gotama, gacchama. ","an4.187:8.12":"Bahukicca mayam bahukaraniya”ti. ","an4.187:8.13":"“Yassadani tvam, brahmana, kalam mannasi”ti. ","an4.187:9.1":"Atha kho vassakaro brahmano magadhamahamatto bhagavato bhasitam abhinanditva anumoditva utthayasana pakkamiti. ","an4.187:9.2":"Sattamam. "}