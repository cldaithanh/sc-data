{"an7.4:0.1":"Anguttara Nikaya 7.4 ","an7.4:0.2":"1. Dhanavagga ","an7.4:0.3":"Vitthatabalasutta ","an7.4:1.1":"“Sattimani, bhikkhave, balani. ","an7.4:1.2":"Katamani satta? ","an7.4:1.3":"Saddhabalam, viriyabalam, hiribalam, ottappabalam, satibalam, samadhibalam, pannabalam. ","an7.4:2.1":"Katamanca, bhikkhave, saddhabalam? ","an7.4:2.2":"Idha, bhikkhave, ariyasavako saddho hoti, saddahati tathagatassa bodhim: ","an7.4:2.3":"‘itipi so bhagava araham sammasambuddho …pe… sattha devamanussanam buddho bhagava’ti. ","an7.4:2.4":"Idam vuccati, bhikkhave, saddhabalam. ","an7.4:3.1":"Katamanca, bhikkhave, viriyabalam? ","an7.4:3.2":"Idha, bhikkhave, ariyasavako araddhaviriyo viharati akusalanam dhammanam pahanaya, kusalanam dhammanam upasampadaya, thamava dalhaparakkamo anikkhittadhuro kusalesu dhammesu. ","an7.4:3.3":"Idam vuccati, bhikkhave, viriyabalam. ","an7.4:4.1":"Katamanca, bhikkhave, hiribalam? ","an7.4:4.2":"Idha, bhikkhave, ariyasavako hirima hoti, hiriyati kayaduccaritena vaciduccaritena manoduccaritena, hiriyati papakanam akusalanam dhammanam samapattiya. ","an7.4:4.3":"Idam vuccati, bhikkhave, hiribalam. ","an7.4:5.1":"Katamanca, bhikkhave, ottappabalam? ","an7.4:5.2":"Idha, bhikkhave, ariyasavako ottappi hoti, ottappati kayaduccaritena vaciduccaritena manoduccaritena, ottappati papakanam akusalanam dhammanam samapattiya. ","an7.4:5.3":"Idam vuccati, bhikkhave, ottappabalam. ","an7.4:6.1":"Katamanca, bhikkhave, satibalam? ","an7.4:6.2":"Idha, bhikkhave, ariyasavako satima hoti paramena satinepakkena samannagato cirakatampi cirabhasitampi sarita anussarita. ","an7.4:6.3":"Idam vuccati, bhikkhave, satibalam. ","an7.4:7.1":"Katamanca, bhikkhave, samadhibalam? ","an7.4:7.2":"Idha, bhikkhave, ariyasavako vivicceva kamehi ","an7.4:7.3":"…pe… ","an7.4:7.4":"catuttham jhanam upasampajja viharati. ","an7.4:7.5":"Idam vuccati, bhikkhave, samadhibalam. ","an7.4:8.1":"Katamanca, bhikkhave, pannabalam? ","an7.4:8.2":"Idha, bhikkhave, ariyasavako pannava hoti udayatthagaminiya pannaya samannagato ariyaya nibbedhikaya samma dukkhakkhayagaminiya. ","an7.4:8.3":"Idam vuccati, bhikkhave, pannabalam. ","an7.4:9.1":"Imani kho, bhikkhave, satta balaniti. ","an7.4:10.1":"Saddhabalam viriyanca, ","an7.4:10.2":"hiri ottappiyam balam; ","an7.4:10.3":"Satibalam samadhi ca, ","an7.4:10.4":"panna ve sattamam balam; ","an7.4:10.5":"Etehi balava bhikkhu, ","an7.4:10.6":"sukham jivati pandito. ","an7.4:11.1":"Yoniso vicine dhammam, ","an7.4:11.2":"pannayattham vipassati; ","an7.4:11.3":"Pajjotasseva nibbanam, ","an7.4:11.4":"vimokkho hoti cetaso”ti. ","an7.4:11.5":"Catuttham. "}