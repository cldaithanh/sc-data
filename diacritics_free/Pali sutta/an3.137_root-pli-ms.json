{"an3.137:0.1":"Anguttara Nikaya 3.137 ","an3.137:0.2":"14. Yodhajivavagga ","an3.137:0.3":"Kesakambalasutta ","an3.137:1.1":"“Seyyathapi, bhikkhave, yani kanici tantavutanam vatthanam, kesakambalo tesam patikittho akkhayati. ","an3.137:1.2":"Kesakambalo, bhikkhave, site sito, unhe unho, dubbanno, duggandho, dukkhasamphasso. ","an3.137:1.3":"Evamevam kho, bhikkhave, yani kanici puthusamanabrahmanavadanam makkhalivado tesam patikittho akkhayati. ","an3.137:2.1":"Makkhali, bhikkhave, moghapuriso evamvadi evamditthi: ","an3.137:2.2":"‘natthi kammam, natthi kiriyam, natthi viriyan’ti. ","an3.137:2.3":"Yepi te, bhikkhave, ahesum atitamaddhanam arahanto sammasambuddha, tepi bhagavanto kammavada ceva ahesum kiriyavada ca viriyavada ca. ","an3.137:2.4":"Tepi, bhikkhave, makkhali moghapuriso patibahati: ","an3.137:2.5":"‘natthi kammam, natthi kiriyam, natthi viriyan’ti. ","an3.137:2.6":"Yepi te, bhikkhave, bhavissanti anagatamaddhanam arahanto sammasambuddha, tepi bhagavanto kammavada ceva bhavissanti kiriyavada ca viriyavada ca. ","an3.137:2.7":"Tepi, bhikkhave, makkhali moghapuriso patibahati: ","an3.137:2.8":"‘natthi kammam, natthi kiriyam, natthi viriyan’ti. ","an3.137:2.9":"Ahampi, bhikkhave, etarahi araham sammasambuddho kammavado ceva kiriyavado ca viriyavado ca. ","an3.137:2.10":"Mampi, bhikkhave, makkhali moghapuriso patibahati: ","an3.137:2.11":"‘natthi kammam, natthi kiriyam, natthi viriyan’ti. ","an3.137:3.1":"Seyyathapi, bhikkhave, nadimukhe khippam uddeyya bahunam macchanam ahitaya dukkhaya anayaya byasanaya; ","an3.137:3.2":"evamevam kho, bhikkhave, makkhali moghapuriso manussakhippam manne loke uppanno bahunam sattanam ahitaya dukkhaya anayaya byasanaya”ti. ","an3.137:3.3":"Pancamam. "}