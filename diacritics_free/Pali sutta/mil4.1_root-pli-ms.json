{"mil4.1:0.1":"Milindapanha ","mil4.1:0.2":"Mendakapanharambhakatha ","mil4.1:0.3":"Upasakagunavagga ","mil4.1:0.4":"1. Atthamantaparivajjaniyatthana ","mil4.1:1.1":"Bhassappavado vetandi, ","mil4.1:1.2":"atibuddhi vicakkhano; ","mil4.1:1.3":"Milindo nanabhedaya, ","mil4.1:1.4":"nagasenamupagami. ","mil4.1:2.1":"Vasanto tassa chayaya, ","mil4.1:2.2":"paripuccham punappunam; ","mil4.1:2.3":"Pabhinnabuddhi hutvana, ","mil4.1:2.4":"sopi asi tipetako. ","mil4.1:3.1":"Navangam anumajjanto, ","mil4.1:3.2":"rattibhage rahogato; ","mil4.1:3.3":"Addakkhi mendake panhe, ","mil4.1:3.4":"dunnivethe saniggahe. ","mil4.1:4.1":"“Pariyayabhasitam atthi, ","mil4.1:4.2":"atthi sandhayabhasitam; ","mil4.1:4.3":"Sabhavabhasitam atthi, ","mil4.1:4.4":"dhammarajassa sasane. ","mil4.1:5.1":"Tesamattham avinnaya, ","mil4.1:5.2":"mendake jinabhasite; ","mil4.1:5.3":"Anagatamhi addhane, ","mil4.1:5.4":"viggaho tattha hessati. ","mil4.1:6.1":"Handa kathim pasadetva, ","mil4.1:6.2":"chejjapessami mendake; ","mil4.1:6.3":"Tassa nidditthamaggena, ","mil4.1:6.4":"niddisissantyanagate”ti. ","mil4.1:7.1":"Atha kho milindo raja pabhataya rattiya uddhaste arune sisam nhatva sirasi anjalim paggahetva atitanagatapaccuppanne sammasambuddhe anussaritva attha vattapadani samadiyi “ito me anagatani satta divasani attha gune samadiyitva tapo caritabbo bhavissati, soham cinnatapo samano acariyam aradhetva mendake panhe pucchissami”ti. ","mil4.1:7.2":"Atha kho milindo raja pakatidussayugam apanetva abharanani ca omuncitva kasavam nivasetva mundakapatisisakam sise patimuncitva munibhavamupagantva attha gune samadiyi “imam sattaham maya na rajattho anusasitabbo, na ragupasanhitam cittam uppadetabbam, na dosupasanhitam cittam uppadetabbam, na mohupasanhitam cittam uppadetabbam, dasakammakaraporise janepi nivatavuttina bhavitabbam, kayikam vacasikam anurakkhitabbam, chapi ayatanani niravasesato anurakkhitabbani, mettabhavanaya manasam pakkhipitabban”ti. ","mil4.1:7.3":"Ime attha gune samadiyitva tesveva atthasu gunesu manasam patitthapetva bahi anikkhamitva sattaham vitinametva atthame divase pabhataya rattiya pageva patarasam katva okkhittacakkhu mitabhani susanthitena iriyapathena avikkhittena cittena hatthena udaggena vippasannena theram nagasenam upasankamitva therassa pade sirasa vanditva ekamantam thito idamavoca—","mil4.1:8.1":"“Atthi me, bhante nagasena, koci attho tumhehi saddhim mantayitabbo, na tattha anno koci tatiyo icchitabbo, sunne okase pavivitte aranne atthangupagate samanasaruppe. ","mil4.1:8.2":"Tattha so panho pucchitabbo bhavissati, tattha me guyham na katabbam na rahassakam, arahamaham rahassakam sunitum sumantane upagate, upamayapi so attho upaparikkhitabbo, yatha kim viya, yatha nama, bhante nagasena, mahapathavi nikkhepam arahati nikkhepe upagate. ","mil4.1:8.3":"Evameva kho, bhante nagasena, arahamaham rahassakam sunitum sumantane upagate”ti. ","mil4.1:9.1":"Garuna saha pavivittapavanam pavisitva idamavoca—","mil4.1:9.2":"“bhante nagasena, idha purisena mantayitukamena attha thanani parivajjayitabbani bhavanti, na tesu thanesu vinnu puriso attham manteti, mantitopi attho paripatati na sambhavati. ","mil4.1:9.3":"Katamani attha thanani? ","mil4.1:9.4":"Visamatthanam parivajjaniyam, sabhayam parivajjaniyam, ativatatthanam parivajjaniyam, paticchannatthanam parivajjaniyam, devatthanam parivajjaniyam, pantho parivajjaniyo, sangamo parivajjaniyo, udakatittham parivajjaniyam. ","mil4.1:9.5":"Imani attha thanani parivajjaniyani”ti. ","mil4.1:10.1":"Thero aha—","mil4.1:10.2":"“ko doso visamatthane, sabhaye, ativate, paticchanne, devatthane, panthe, sangame, udakatitthe”ti? ","mil4.1:10.3":"“Visame, bhante nagasena, mantito attho vikirati vidhamati paggharati na sambhavati, sabhaye mano santassati, santassito na samma attham samanupassati, ativate saddo avibhuto hoti, paticchanne upassutim titthanti, devatthane mantito attho garukam parinamati, panthe mantito attho tuccho bhavati, sangame cancalo bhavati, udakatitthe pakato bhavati. ","mil4.1:10.4":"Bhavatiha—","mil4.1:11.1":"‘Visamam sabhayam ativato, ","mil4.1:11.2":"Paticchannam devanissitam; ","mil4.1:11.3":"Pantho ca sangamo tittham, ","mil4.1:11.4":"Atthete parivajjiya’”ti. ","mil4.1:12.1":"Attha mantanassa parivajjaniyatthanani. "}