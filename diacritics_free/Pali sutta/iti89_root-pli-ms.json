{"iti89:0.1":"Itivuttaka 89 ","iti89:0.2":"Tikanipata ","iti89:0.3":"Catutthavagga ","iti89:0.4":"Devadattasutta ","iti89:1.1":"Vuttanhetam bhagavata vuttamarahatati me sutam: ","iti89:2.1":"“Tihi, bhikkhave, asaddhammehi abhibhuto pariyadinnacitto devadatto apayiko nerayiko kappattho atekiccho. ","iti89:2.2":"Katamehi tihi? ","iti89:2.3":"Papicchataya, bhikkhave, abhibhuto pariyadinnacitto devadatto apayiko nerayiko kappattho atekiccho. ","iti89:2.4":"Papamittataya, bhikkhave, abhibhuto pariyadinnacitto devadatto apayiko nerayiko kappattho atekiccho. ","iti89:2.5":"Sati kho pana uttarikaraniye oramattakena visesadhigamena antara vosanam apadi. ","iti89:2.6":"Imehi kho, bhikkhave, tihi asaddhammehi abhibhuto pariyadinnacitto devadatto apayiko nerayiko kappattho atekiccho”ti. ","iti89:2.7":"Etamattham bhagava avoca. ","iti89:2.8":"Tatthetam iti vuccati: ","iti89:3.1":"“Ma jatu koci lokasmim, ","iti89:3.2":"papiccho udapajjatha; ","iti89:3.3":"Tadaminapi janatha, ","iti89:3.4":"papicchanam yatha gati. ","iti89:4.1":"Panditoti samannato, ","iti89:4.2":"bhavitattoti sammato; ","iti89:4.3":"Jalamva yasasa attha, ","iti89:4.4":"devadattoti vissuto. ","iti89:5.1":"So samanamanucinno, ","iti89:5.2":"asajja nam tathagatam; ","iti89:5.3":"Avicinirayam patto, ","iti89:5.4":"catudvaram bhayanakam. ","iti89:6.1":"Adutthassa hi yo dubbhe, ","iti89:6.2":"papakammam akubbato; ","iti89:6.3":"Tameva papam phusati, ","iti89:6.4":"dutthacittam anadaram. ","iti89:7.1":"Samuddam visakumbhena, ","iti89:7.2":"yo manneyya padusitum; ","iti89:7.3":"Na so tena paduseyya, ","iti89:7.4":"bhesma hi udadhi maha. ","iti89:8.1":"Evamevam tathagatam, ","iti89:8.2":"yo vadena vihimsati; ","iti89:8.3":"Sammaggatam santacittam, ","iti89:8.4":"vado tamhi na ruhati. ","iti89:9.1":"Tadisam mittam kubbetha, ","iti89:9.2":"tanca seveyya pandito; ","iti89:9.3":"Yassa magganugo bhikkhu, ","iti89:9.4":"khayam dukkhassa papune”ti. ","iti89:10.1":"Ayampi attho vutto bhagavata, iti me sutanti. ","iti89:10.2":"Dasamam. ","iti89:10.3":"Catuttho vaggo. ","iti89:11.0":"Tassuddanam ","iti89:11.1":"Vitakkasakkarasadda, ","iti89:11.2":"cavanaloke asubham; ","iti89:11.3":"Dhammaandhakaramalam, ","iti89:11.4":"devadattena te dasati. "}