{"iti49:0.1":"Itivuttaka 49 ","iti49:0.2":"Dukanipata ","iti49:0.3":"Dutiyavagga ","iti49:0.4":"Ditthigatasutta ","iti49:1.1":"Vuttanhetam bhagavata vuttamarahatati me sutam: ","iti49:2.1":"“Dvihi, bhikkhave, ditthigatehi pariyutthita devamanussa oliyanti eke, atidhavanti eke; cakkhumanto ca passanti. ","iti49:3.1":"Kathanca, bhikkhave, oliyanti eke? ","iti49:3.2":"Bhavarama, bhikkhave, devamanussa bhavarata bhavasammudita tesam bhavanirodhaya dhamme desiyamane cittam na pakkhandati na pasidati na santitthati nadhimuccati. ","iti49:3.3":"Evam kho, bhikkhave, oliyanti eke. ","iti49:4.1":"Kathanca, bhikkhave, atidhavanti eke? ","iti49:4.2":"Bhaveneva kho paneke attiyamana harayamana jigucchamana vibhavam abhinandanti—","iti49:4.3":"yato kira, bho, ayam atta kayassa bheda param marana ucchijjati vinassati na hoti param marana; ","iti49:4.4":"etam santam etam panitam etam yathavanti. ","iti49:4.5":"Evam kho, bhikkhave, atidhavanti eke. ","iti49:5.1":"Kathanca, bhikkhave, cakkhumanto passanti? ","iti49:5.2":"Idha bhikkhu bhutam bhutato passati; ","iti49:5.3":"bhutam bhutato disva bhutassa nibbidaya viragaya nirodhaya patipanno hoti. ","iti49:5.4":"Evam kho, bhikkhave, cakkhumanto passanti”ti. ","iti49:5.5":"Etamattham bhagava avoca. ","iti49:5.6":"Tatthetam iti vuccati: ","iti49:6.1":"“Ye bhutam bhutato disva, ","iti49:6.2":"bhutassa ca atikkamam; ","iti49:6.3":"Yathabhute vimuccanti, ","iti49:6.4":"bhavatanha parikkhaya. ","iti49:7.1":"Sa ve bhutaparinno so, ","iti49:7.2":"vitatanho bhavabhave; ","iti49:7.3":"Bhutassa vibhava bhikkhu, ","iti49:7.4":"nagacchati punabbhavan”ti. ","iti49:8.1":"Ayampi attho vutto bhagavata, iti me sutanti. ","iti49:8.2":"Dvadasamam. ","iti49:8.3":"Dutiyo vaggo. ","iti49:9.0":"Tassuddanam ","iti49:9.1":"Dve indriya dve tapaniya, ","iti49:9.2":"silena apare duve; ","iti49:9.3":"Anottapi kuhana dve ca, ","iti49:9.4":"samvejaniyena te dasa. ","iti49:10.1":"Vitakka desana vijja, ","iti49:10.2":"panna dhammena pancamam; ","iti49:10.3":"Ajatam dhatusallanam, ","iti49:10.4":"sikkha jagariyena ca; ","iti49:10.5":"Apayaditthiya ceva, ","iti49:10.6":"bavisati pakasitati. ","iti49:10.7":"Dukanipato nitthito. "}