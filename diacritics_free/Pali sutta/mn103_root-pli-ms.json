{"mn103:0.1":"Majjhima Nikaya 103 ","mn103:0.2":"Kintisutta ","mn103:1.1":"Evam me sutam—","mn103:1.2":"ekam samayam bhagava pisinarayam viharati baliharane vanasande. ","mn103:1.3":"Tatra kho bhagava bhikkhu amantesi: ","mn103:1.4":"“bhikkhavo”ti. ","mn103:1.5":"“Bhadante”ti te bhikkhu bhagavato paccassosum. ","mn103:1.6":"Bhagava etadavoca: ","mn103:2.1":"“kinti vo, bhikkhave, mayi hoti: ","mn103:2.2":"‘civarahetu va samano gotamo dhammam deseti, pindapatahetu va samano gotamo dhammam deseti, senasanahetu va samano gotamo dhammam deseti, itibhavabhavahetu va samano gotamo dhammam deseti’”ti? ","mn103:2.3":"“Na kho no, bhante, bhagavati evam hoti: ","mn103:2.4":"‘civarahetu va samano gotamo dhammam deseti, pindapatahetu va samano gotamo dhammam deseti, senasanahetu va samano gotamo dhammam deseti, itibhavabhavahetu va samano gotamo dhammam deseti’”ti. ","mn103:2.5":"“Na ca kira vo, bhikkhave, mayi evam hoti: ","mn103:2.6":"‘civarahetu va samano gotamo dhammam deseti …pe… ","mn103:2.7":"itibhavabhavahetu va samano gotamo dhammam deseti’ti; ","mn103:2.8":"atha kinti carahi vo, bhikkhave, mayi hoti”ti? ","mn103:2.9":"“Evam kho no, bhante, bhagavati hoti: ","mn103:2.10":"‘anukampako bhagava hitesi; ","mn103:2.11":"anukampam upadaya dhammam deseti’”ti. ","mn103:2.12":"“Evanca kira vo, bhikkhave, mayi hoti: ","mn103:2.13":"‘anukampako bhagava hitesi; ","mn103:2.14":"anukampam upadaya dhammam deseti’ti. ","mn103:3.1":"Tasmatiha, bhikkhave, ye vo maya dhamma abhinna desita, seyyathidam—","mn103:3.2":"cattaro satipatthana cattaro sammappadhana cattaro iddhipada pancindriyani panca balani satta bojjhanga ariyo atthangiko maggo, tattha sabbeheva samaggehi sammodamanehi avivadamanehi sikkhitabbam. ","mn103:4.1":"Tesanca vo, bhikkhave, samagganam sammodamananam avivadamananam sikkhatam siyamsu dve bhikkhu abhidhamme nanavada. ","mn103:5.1":"Tatra ce tumhakam evamassa: ","mn103:5.2":"‘imesam kho ayasmantanam atthato ceva nanam byanjanato ca nanan’ti, tattha yam bhikkhum suvacataram manneyyatha so upasankamitva evamassa vacaniyo: ","mn103:5.3":"‘ayasmantanam kho atthato ceva nanam, byanjanato ca nanam. ","mn103:5.4":"Tadaminapetam ayasmanto janatha—","mn103:5.5":"yatha atthato ceva nanam, byanjanato ca nanam. ","mn103:5.6":"Mayasmanto vivadam apajjittha’ti. ","mn103:5.7":"Athaparesam ekatopakkhikanam bhikkhunam yam bhikkhum suvacataram manneyyatha so upasankamitva evamassa vacaniyo: ","mn103:5.8":"‘ayasmantanam kho atthato ceva nanam, byanjanato ca nanam. ","mn103:5.9":"Tadaminapetam ayasmanto janatha—","mn103:5.10":"yatha atthato ceva nanam, byanjanato ca nanam. ","mn103:5.11":"Mayasmanto vivadam apajjittha’ti. ","mn103:5.12":"Iti duggahitam duggahitato dharetabbam, suggahitam suggahitato dharetabbam. ","mn103:5.13":"Duggahitam duggahitato dharetva suggahitam suggahitato dharetva yo dhammo yo vinayo so bhasitabbo. ","mn103:6.1":"Tatra ce tumhakam evamassa: ","mn103:6.2":"‘imesam kho ayasmantanam atthato hi kho nanam, byanjanato sameti’ti, tattha yam bhikkhum suvacataram manneyyatha so upasankamitva evamassa vacaniyo: ","mn103:6.3":"‘ayasmantanam kho atthato hi nanam, byanjanato sameti. ","mn103:6.4":"Tadaminapetam ayasmanto janatha—","mn103:6.5":"yatha atthato hi kho nanam, byanjanato sameti. ","mn103:6.6":"Mayasmanto vivadam apajjittha’ti. ","mn103:6.7":"Athaparesam ekatopakkhikanam bhikkhunam yam bhikkhum suvacataram manneyyatha so upasankamitva evamassa vacaniyo: ","mn103:6.8":"‘ayasmantanam kho atthato hi kho nanam, byanjanato sameti. ","mn103:6.9":"Tadaminapetam ayasmanto janatha—","mn103:6.10":"yatha atthato hi kho nanam, byanjanato sameti. ","mn103:6.11":"Mayasmanto vivadam apajjittha’ti. ","mn103:6.12":"Iti duggahitam duggahitato dharetabbam, suggahitam suggahitato dharetabbam. ","mn103:6.13":"Duggahitam duggahitato dharetva suggahitam suggahitato dharetva yo dhammo yo vinayo so bhasitabbo. ","mn103:7.1":"Tatra ce tumhakam evamassa: ","mn103:7.2":"‘imesam kho ayasmantanam atthato hi kho sameti, byanjanato nanan’ti, tattha yam bhikkhum suvacataram manneyyatha so upasankamitva evamassa vacaniyo: ","mn103:7.3":"‘ayasmantanam kho atthato hi sameti, byanjanato nanam. ","mn103:7.4":"Tadaminapetam ayasmanto janatha—","mn103:7.5":"yatha atthato hi kho sameti, byanjanato nanam. ","mn103:7.6":"Appamattakam kho panetam yadidam—byanjanam. ","mn103:7.7":"Mayasmanto appamattake vivadam apajjittha’ti. ","mn103:7.8":"Athaparesam ekatopakkhikanam bhikkhunam yam bhikkhum suvacataram manneyyatha so upasankamitva evamassa vacaniyo: ","mn103:7.9":"‘ayasmantanam kho atthato hi sameti, byanjanato nanam. ","mn103:7.10":"Tadaminapetam ayasmanto janatha—","mn103:7.11":"yatha atthato hi kho sameti, byanjanato nanam. ","mn103:7.12":"Appamattakam kho panetam yadidam—byanjanam. ","mn103:7.13":"Mayasmanto appamattake vivadam apajjittha’ti. ","mn103:7.14":"Iti suggahitam suggahitato dharetabbam, duggahitam duggahitato dharetabbam. ","mn103:7.15":"Suggahitam suggahitato dharetva duggahitam duggahitato dharetva yo dhammo yo vinayo so bhasitabbo. ","mn103:8.1":"Tatra ce tumhakam evamassa: ","mn103:8.2":"‘imesam kho ayasmantanam atthato ceva sameti byanjanato ca sameti’ti, tattha yam bhikkhum suvacataram manneyyatha so upasankamitva evamassa vacaniyo: ","mn103:8.3":"‘ayasmantanam kho atthato ceva sameti, byanjanato ca sameti. ","mn103:8.4":"Tadaminapetam ayasmanto janatha—","mn103:8.5":"yatha atthato ceva sameti byanjanato ca sameti. ","mn103:8.6":"Mayasmanto vivadam apajjittha’ti. ","mn103:8.7":"Athaparesam ekatopakkhikanam bhikkhunam yam bhikkhum suvacataram manneyyatha so upasankamitva evamassa vacaniyo: ","mn103:8.8":"‘ayasmantanam kho atthato ceva sameti byanjanato ca sameti. ","mn103:8.9":"Tadaminapetam ayasmanto janatha—","mn103:8.10":"yatha atthato ceva sameti byanjanato ca sameti. ","mn103:8.11":"Mayasmanto vivadam apajjittha’ti. ","mn103:8.12":"Iti suggahitam suggahitato dharetabbam. ","mn103:8.13":"Suggahitam suggahitato dharetva yo dhammo yo vinayo so bhasitabbo. ","mn103:9.1":"Tesanca vo, bhikkhave, samagganam sammodamananam avivadamananam sikkhatam siya annatarassa bhikkhuno apatti siya vitikkamo, ","mn103:10.1":"tatra, bhikkhave, na codanaya taritabbam. Puggalo upaparikkhitabbo: ","mn103:10.2":"‘iti mayhanca avihesa bhavissati parassa ca puggalassa anupaghato, paro hi puggalo akkodhano anupanahi adalhaditthi suppatinissaggi, sakkomi caham etam puggalam akusala vutthapetva kusale patitthapetun’ti. ","mn103:10.3":"Sace, bhikkhave, evamassa, kallam vacanaya. ","mn103:11.1":"Sace pana, bhikkhave, evamassa: ","mn103:11.2":"‘mayham kho avihesa bhavissati parassa ca puggalassa upaghato, paro hi puggalo kodhano upanahi adalhaditthi suppatinissaggi, sakkomi caham etam puggalam akusala vutthapetva kusale patitthapetum. ","mn103:11.3":"Appamattakam kho panetam yadidam—parassa puggalassa upaghato. ","mn103:11.4":"Atha kho etadeva bahutaram—","mn103:11.5":"svaham sakkomi etam puggalam akusala vutthapetva kusale patitthapetun’ti. ","mn103:11.6":"Sace, bhikkhave, evamassa, kallam vacanaya. ","mn103:12.1":"Sace pana, bhikkhave, evamassa: ","mn103:12.2":"‘mayham kho vihesa bhavissati parassa ca puggalassa anupaghato. Paro hi puggalo akkodhano anupanahi dalhaditthi duppatinissaggi, sakkomi caham etam puggalam akusala vutthapetva kusale patitthapetum. ","mn103:12.3":"Appamattakam kho panetam yadidam—mayham vihesa. ","mn103:12.4":"Atha kho etadeva bahutaram—","mn103:12.5":"svaham sakkomi etam puggalam akusala vutthapetva kusale patitthapetun’ti. ","mn103:12.6":"Sace, bhikkhave, evamassa, kallam vacanaya. ","mn103:13.1":"Sace pana, bhikkhave, evamassa: ","mn103:13.2":"‘mayhanca kho vihesa bhavissati parassa ca puggalassa upaghato. Paro hi puggalo kodhano upanahi dalhaditthi duppatinissaggi, sakkomi caham etam puggalam akusala vutthapetva kusale patitthapetum. ","mn103:13.3":"Appamattakam kho panetam yadidam—mayhanca vihesa bhavissati parassa ca puggalassa upaghato. ","mn103:13.4":"Atha kho etadeva bahutaram—","mn103:13.5":"svaham sakkomi etam puggalam akusala vutthapetva kusale patitthapetun’ti. ","mn103:13.6":"Sace, bhikkhave, evamassa, kallam vacanaya. ","mn103:14.1":"Sace pana, bhikkhave, evamassa: ","mn103:14.2":"‘mayhanca kho vihesa bhavissati parassa ca puggalassa upaghato. Paro hi puggalo kodhano upanahi dalhaditthi duppatinissaggi, na caham sakkomi etam puggalam akusala vutthapetva kusale patitthapetun’ti. ","mn103:14.3":"Evarupe, bhikkhave, puggale upekkha natimannitabba. ","mn103:15.1":"Tesanca vo, bhikkhave, samagganam sammodamananam avivadamananam sikkhatam annamannassa vacisamharo uppajjeyya ditthipalaso cetaso aghato appaccayo anabhiraddhi. ","mn103:15.2":"Tattha ekatopakkhikanam bhikkhunam yam bhikkhum suvacataram manneyyatha so upasankamitva evamassa vacaniyo: ","mn103:15.3":"‘yam no, avuso, amhakam samagganam sammodamananam avivadamananam sikkhatam annamannassa vacisamharo uppanno ditthipalaso cetaso aghato appaccayo anabhiraddhi, tam janamano samano garaheyya’ti. ","mn103:15.4":"Samma byakaramano, bhikkhave, bhikkhu evam byakareyya: ","mn103:15.5":"‘yam no, avuso, amhakam samagganam sammodamananam avivadamananam sikkhatam annamannassa vacisamharo uppanno ditthipalaso cetaso aghato appaccayo anabhiraddhi, tam janamano samano garaheyyati. ","mn103:15.6":"Etam panavuso, dhammam appahaya nibbanam sacchikareyya’ti. ","mn103:15.7":"Samma byakaramano, bhikkhave, bhikkhu evam byakareyya: ","mn103:15.8":"‘etam, avuso, dhammam appahaya na nibbanam sacchikareyya’ti. ","mn103:16.1":"Athaparesam ekatopakkhikanam bhikkhunam yam bhikkhum suvacataram manneyyatha, so upasankamitva evamassa vacaniyo: ","mn103:16.2":"‘yam no, avuso, amhakam samagganam sammodamananam avivadamananam sikkhatam annamannassa vacisamharo uppanno ditthipalaso cetaso aghato appaccayo anabhiraddhi, tam janamano samano garaheyya’ti. ","mn103:16.3":"Samma byakaramano, bhikkhave, bhikkhu evam byakareyya: ","mn103:16.4":"‘yam no, avuso, amhakam samagganam sammodamananam avivadamananam sikkhatam annamannassa vacisamharo uppanno ditthipalaso cetaso aghato appaccayo anabhiraddhi tam janamano samano garaheyyati. ","mn103:16.5":"Etam panavuso, dhammam appahaya nibbanam sacchikareyya’ti. ","mn103:16.6":"Samma byakaramano, bhikkhave, bhikkhu evam byakareyya: ","mn103:16.7":"‘etam kho, avuso, dhammam appahaya na nibbanam sacchikareyya’ti. ","mn103:17.1":"Tance, bhikkhave, bhikkhum pare evam puccheyyum: ","mn103:17.2":"‘ayasmata no ete bhikkhu akusala vutthapetva kusale patitthapita’ti? ","mn103:17.3":"Samma byakaramano, bhikkhave, bhikkhu evam byakareyya: ","mn103:17.4":"‘idhaham, avuso, yena bhagava tenupasankamim, tassa me bhagava dhammam desesi, taham dhammam sutva tesam bhikkhunam abhasim. ","mn103:17.5":"Tam te bhikkhu dhammam sutva akusala vutthahimsu, kusale patitthahimsu’ti. ","mn103:17.6":"Evam byakaramano kho, bhikkhave, bhikkhu na ceva attanam ukkamseti, na param vambheti, dhammassa canudhammam byakaroti, na ca koci sahadhammiko vadanuvado garayham thanam agacchati”ti. ","mn103:17.7":"Idamavoca bhagava. ","mn103:17.8":"Attamana te bhikkhu bhagavato bhasitam abhinandunti. ","mn103:17.9":"Kintisuttam nitthitam tatiyam. "}