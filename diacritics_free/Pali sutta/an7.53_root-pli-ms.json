{"an7.53:0.1":"Anguttara Nikaya 7.53 ","an7.53:0.2":"5. Mahayannavagga ","an7.53:0.3":"Nandamatasutta ","an7.53:1.1":"Evam me sutam—","an7.53:1.2":"ekam samayam ayasma ca sariputto ayasma ca mahamoggallano dakkhinagirismim carikam caranti mahata bhikkhusanghena saddhim. ","an7.53:1.3":"Tena kho pana samayena velukandaki nandamata upasika rattiya paccusasamayam paccutthaya parayanam sarena bhasati. ","an7.53:2.1":"Tena kho pana samayena vessavano maharaja uttaraya disaya dakkhinam disam gacchati kenacideva karaniyena. ","an7.53:2.2":"Assosi kho vessavano maharaja nandamataya upasikaya parayanam sarena bhasantiya, sutva kathapariyosanam agamayamano atthasi. ","an7.53:3.1":"Atha kho nandamata upasika parayanam sarena bhasitva tunhi ahosi. ","an7.53:3.2":"Atha kho vessavano maharaja nandamataya upasikaya kathapariyosanam viditva abbhanumodi: ","an7.53:3.3":"“sadhu, bhagini, sadhu, bhagini”ti. ","an7.53:3.4":"“Ko paneso, bhadramukha”ti? ","an7.53:3.5":"“Aham te, bhagini, bhata vessavano, maharaja”ti. ","an7.53:3.6":"“Sadhu, bhadramukha, tena hi yo me ayam dhammapariyayo bhanito idam te hotu atitheyyan”ti. ","an7.53:3.7":"“Sadhu, bhagini, etanceva me hotu atitheyyam. ","an7.53:3.8":"Sveva sariputtamoggallanappamukho bhikkhusangho akatapataraso velukandakam agamissati, tanca bhikkhusangham parivisitva mama dakkhinam adiseyyasi. ","an7.53:3.9":"Etanceva me bhavissati atitheyyan”ti. ","an7.53:4.1":"Atha kho nandamata upasika tassa rattiya accayena sake nivesane panitam khadaniyam bhojaniyam patiyadapesi. ","an7.53:4.2":"Atha kho sariputtamoggallanappamukho bhikkhusangho akatapataraso yena velukandako tadavasari. ","an7.53:4.3":"Atha kho nandamata upasika annataram purisam amantesi: ","an7.53:4.4":"“ehi tvam, ambho purisa, aramam gantva bhikkhusanghassa kalam arocehi: ","an7.53:4.5":"‘kalo, bhante, ayyaya nandamatuya nivesane nitthitam bhattan’”ti. ","an7.53:4.6":"“Evam, ayye”ti kho so puriso nandamataya upasikaya patissutva aramam gantva bhikkhusanghassa kalam arocesi: ","an7.53:4.7":"“kalo, bhante, ayyaya nandamatuya nivesane nitthitam bhattan”ti. ","an7.53:4.8":"Atha kho sariputtamoggallanappamukho bhikkhusangho pubbanhasamayam nivasetva pattacivaramadaya yena nandamataya upasikaya nivesanam tenupasankami; upasankamitva pannatte asane nisidi. ","an7.53:4.9":"Atha kho nandamata upasika sariputtamoggallanappamukham bhikkhusangham panitena khadaniyena bhojaniyena sahattha santappesi sampavaresi. ","an7.53:5.1":"Atha kho nandamata upasika ayasmantam sariputtam bhuttavim onitapattapanim ekamantam nisidi. ","an7.53:5.2":"Ekamantam nisinnam kho nandamataram upasikam ayasma sariputto etadavoca: ","an7.53:5.3":"“ko pana te, nandamate, bhikkhusanghassa abbhagamanam arocesi”ti? ","an7.53:6.1":"“Idhaham, bhante, rattiya paccusasamayam paccutthaya parayanam sarena bhasitva tunhi ahosim. ","an7.53:6.2":"Atha kho, bhante, vessavano maharaja mama kathapariyosanam viditva abbhanumodi: ","an7.53:6.3":"‘sadhu, bhagini, sadhu, bhagini’ti. ","an7.53:6.4":"‘Ko paneso, bhadramukha’ti? ","an7.53:6.5":"‘Aham te, bhagini, bhata vessavano, maharaja’ti. ","an7.53:6.6":"‘Sadhu, bhadramukha, tena hi yo me ayam dhammapariyayo bhanito idam te hotu atitheyyan’ti. ","an7.53:6.7":"‘Sadhu, bhagini, etanceva me hotu atitheyyam. ","an7.53:6.8":"Sveva sariputtamoggallanappamukho bhikkhusangho akatapataraso velukandakam agamissati, tanca bhikkhusangham parivisitva mama dakkhinam adiseyyasi. ","an7.53:6.9":"Etanceva me bhavissati atitheyyan’ti. ","an7.53:6.10":"Yadidam, bhante, dane punnanca punnamahi ca tam vessavanassa maharajassa sukhaya hotu”ti. ","an7.53:7.1":"“Acchariyam, nandamate, abbhutam, nandamate. ","an7.53:7.2":"Yatra hi nama vessavanena maharajena evammahiddhikena evammahesakkhena devaputtena sammukha sallapissasi”ti. ","an7.53:8.1":"“Na kho me, bhante, eseva acchariyo abbhuto dhammo. ","an7.53:8.2":"Atthi me annopi acchariyo abbhuto dhammo. ","an7.53:8.3":"Idha me, bhante, nando nama ekaputtako piyo manapo. ","an7.53:8.4":"Tam rajano kismincideva pakarane okassa pasayha jivita voropesum. ","an7.53:8.5":"Tasmim kho panaham, bhante, darake gahite va gayhamane va vadhe va vajjhamane va hate va hannamane va nabhijanami cittassa annathattan”ti. ","an7.53:8.6":"“Acchariyam, nandamate, abbhutam nandamate. ","an7.53:8.7":"Yatra hi nama cittuppadampi parisodhessasi”ti. ","an7.53:9.1":"“Na kho me, bhante, eseva acchariyo abbhuto dhammo. ","an7.53:9.2":"Atthi me annopi acchariyo abbhuto dhammo. ","an7.53:9.3":"Idha me, bhante, samiko kalankato annataram yakkhayonim upapanno. ","an7.53:9.4":"So me teneva purimena attabhavena uddassesi. ","an7.53:9.5":"Na kho panaham, bhante, abhijanami tatonidanam cittassa annathattan”ti. ","an7.53:9.6":"“Acchariyam, nandamate, abbhutam, nandamate. ","an7.53:9.7":"Yatra hi nama cittuppadampi parisodhessasi”ti. ","an7.53:10.1":"“Na kho me, bhante, eseva acchariyo abbhuto dhammo. ","an7.53:10.2":"Atthi me annopi acchariyo abbhuto dhammo. ","an7.53:10.3":"Yatoham, bhante, samikassa daharasseva dahara anita nabhijanami samikam manasapi aticarita, kuto pana kayena”ti. ","an7.53:10.4":"“Acchariyam, nandamate, abbhutam, nandamate. ","an7.53:10.5":"Yatra hi nama cittuppadampi parisodhessasi”ti. ","an7.53:11.1":"“Na kho me, bhante, eseva acchariyo abbhuto dhammo. ","an7.53:11.2":"Atthi me annopi acchariyo abbhuto dhammo. ","an7.53:11.3":"Yadaham, bhante, upasika patidesita nabhijanami kinci sikkhapadam sancicca vitikkamita”ti. ","an7.53:11.4":"“Acchariyam, nandamate, abbhutam, nandamate”ti. ","an7.53:12.1":"“Na kho me, bhante, eseva acchariyo abbhuto dhammo. ","an7.53:12.2":"Atthi me annopi acchariyo abbhuto dhammo. ","an7.53:12.3":"Idhaham, bhante, yavade akankhami vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharami. ","an7.53:12.4":"Vitakkavicaranam vupasama ajjhattam sampasadanam cetaso ekodibhavam avitakkam avicaram vivekajam pitisukham dutiyam jhanam upasampajja viharami. ","an7.53:12.5":"Pitiya ca viraga upekkhika ca viharami sata ca sampajana sukhanca kayena patisamvedemi, yam tam ariya acikkhanti: ‘upekkhako satima sukhavihari’ti tatiyam jhanam upasampajja viharami. ","an7.53:12.6":"Sukhassa ca pahana dukkhassa ca pahana pubbeva somanassadomanassanam atthangama adukkhamasukham upekkhasatiparisuddhim catuttham jhanam upasampajja viharami”ti. ","an7.53:12.7":"“Acchariyam, nandamate, abbhutam, nandamate”ti. ","an7.53:13.1":"“Na kho me, bhante, eseva acchariyo abbhuto dhammo. ","an7.53:13.2":"Atthi me annopi acchariyo abbhuto dhammo. ","an7.53:13.3":"Yanimani, bhante, bhagavata desitani pancorambhagiyani samyojanani naham tesam kinci attani appahinam samanupassami”ti. ","an7.53:13.4":"“Acchariyam, nandamate, abbhutam, nandamate”ti. ","an7.53:14.1":"Atha kho ayasma sariputto nandamataram upasikam dhammiya kathaya sandassetva samadapetva samuttejetva sampahamsetva utthayasana pakkamiti. ","an7.53:14.2":"Dasamam. ","an7.53:14.3":"Mahayannavaggo pancamo. ","an7.53:15.0":"Tassuddanam ","an7.53:15.1":"Thiti ca parikkharam dve, ","an7.53:15.2":"aggi sanna ca dve para; ","an7.53:15.3":"Methuna samyogo danam, ","an7.53:15.4":"nandamatena te dasati. ","an7.53:15.5":"Pannasako samatto. "}