{"an3.80:0.1":"Anguttara Nikaya 3.80 ","an3.80:0.2":"8. Anandavagga ","an3.80:0.3":"Culanikasutta ","an3.80:1.1":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","an3.80:1.2":"“sammukha metam, bhante, bhagavato sutam sammukha patiggahitam: ","an3.80:1.3":"‘bhagavato, ananda, sikhissa abhibhu nama savako brahmaloke thito sahassilokadhatum sarena vinnapesi’ti. ","an3.80:1.4":"Bhagava pana, bhante, araham sammasambuddho kivatakam pahoti sarena vinnapetun”ti? ","an3.80:1.5":"“Savako so, ananda, appameyya tathagata”ti. ","an3.80:2.1":"Dutiyampi kho ayasma anando bhagavantam etadavoca: ","an3.80:2.2":"“sammukha metam, bhante, bhagavato sutam sammukha patiggahitam: ","an3.80:2.3":"‘bhagavato, ananda, sikhissa abhibhu nama savako brahmaloke thito sahassilokadhatum sarena vinnapesi’ti. ","an3.80:2.4":"Bhagava pana, bhante, araham sammasambuddho kivatakam pahoti sarena vinnapetun”ti? ","an3.80:2.5":"“Savako so, ananda, appameyya tathagata”ti. ","an3.80:3.1":"Tatiyampi kho ayasma anando bhagavantam etadavoca: ","an3.80:3.2":"“sammukha metam, bhante, bhagavato sutam sammukha patiggahitam: ","an3.80:3.3":"‘bhagavato, ananda, sikhissa abhibhu nama savako brahmaloke thito sahassilokadhatum sarena vinnapesi’ti. ","an3.80:3.4":"Bhagava pana, bhante, araham sammasambuddho kivatakam pahoti sarena vinnapetun”ti? ","an3.80:3.5":"“Suta te, ananda, sahassi culanika lokadhatu”ti? ","an3.80:3.6":"“Etassa, bhagava, kalo; etassa, sugata, kalo, ","an3.80:3.7":"yam bhagava bhaseyya. Bhagavato sutva bhikkhu dharessanti”ti. ","an3.80:3.8":"“Tenahananda, sunahi sadhukam manasi karohi, bhasissami”ti. ","an3.80:3.9":"“Evam, bhante”ti kho ayasma anando bhagavato paccassosi. ","an3.80:3.10":"Bhagava etadavoca: ","an3.80:4.1":"“Yavata, ananda, candimasuriya pariharanti, disa bhanti virocana, tava sahassadha loko. ","an3.80:4.2":"Tasmim sahassadha loke sahassam candanam, sahassam suriyanam, sahassam sinerupabbatarajanam, sahassam jambudipanam, sahassam aparagoyananam, sahassam uttarakurunam, sahassam pubbavidehanam, cattari mahasamuddasahassani, cattari maharajasahassani, sahassam catumaharajikanam, sahassam tavatimsanam, sahassam yamanam, sahassam tusitanam, sahassam nimmanaratinam, sahassam paranimmitavasavattinam, sahassam brahmalokanam—","an3.80:4.3":"ayam vuccatananda, sahassi culanika lokadhatu. ","an3.80:5.1":"Yavatananda, sahassi culanika lokadhatu tava sahassadha loko. ","an3.80:5.2":"Ayam vuccatananda, dvisahassi majjhimika lokadhatu. ","an3.80:6.1":"Yavatananda, dvisahassi majjhimika lokadhatu tava sahassadha loko. ","an3.80:6.2":"Ayam vuccatananda, tisahassi mahasahassi lokadhatu. ","an3.80:7.1":"Akankhamano, ananda, tathagato tisahassimahasahassilokadhatum sarena vinnapeyya, yavata pana akankheyya”ti. ","an3.80:8.1":"“Yatha katham pana, bhante, bhagava tisahassimahasahassilokadhatum sarena vinnapeyya, yavata pana akankheyya”ti? ","an3.80:8.2":"“Idhananda, tathagato tisahassimahasahassilokadhatum obhasena phareyya. ","an3.80:8.3":"Yada te satta tam alokam sanjaneyyum, atha tathagato ghosam kareyya saddamanussaveyya. ","an3.80:8.4":"Evam kho, ananda, tathagato tisahassimahasahassilokadhatum sarena vinnapeyya, yavata pana akankheyya”ti. ","an3.80:9.1":"Evam vutte, ayasma anando ayasmantam udayim etadavoca: ","an3.80:9.2":"“labha vata me, suladdham vata me, ","an3.80:9.3":"yassa me sattha evammahiddhiko evammahanubhavo”ti. ","an3.80:9.4":"Evam vutte, ayasma udayi ayasmantam anandam etadavoca: ","an3.80:9.5":"“kim tuyhettha, avuso ananda, yadi te sattha evammahiddhiko evammahanubhavo”ti? ","an3.80:9.6":"Evam vutte, bhagava ayasmantam udayim etadavoca: ","an3.80:9.7":"“ma hevam, udayi, ma hevam, udayi. ","an3.80:9.8":"Sace, udayi, anando avitarago kalam kareyya, tena cittappasadena sattakkhattum devesu devarajjam kareyya, sattakkhattum imasmimyeva jambudipe maharajjam kareyya. ","an3.80:9.9":"Api ca, udayi, anando dittheva dhamme parinibbayissati”ti. ","an3.80:9.10":"Dasamam. ","an3.80:9.11":"Anandavaggo tatiyo. ","an3.80:10.0":"Tassuddanam ","an3.80:10.1":"Channo ajivako sakko, ","an3.80:10.2":"nigantho ca nivesako; ","an3.80:10.3":"Duve bhava silabbatam, ","an3.80:10.4":"gandhajatanca culaniti. "}