{"sn45.151:0.1":"Samyutta Nikaya 45.151 ","sn45.151:0.2":"12. Balakaraniyavagga ","sn45.151:0.3":"Nagasutta ","sn45.151:1.1":"“Seyyathapi, bhikkhave, himavantam pabbatarajam nissaya naga kayam vaddhenti, balam gahenti; ","sn45.151:1.2":"te tattha kayam vaddhetva balam gahetva kusobbhe otaranti, kusobbhe otaritva mahasobbhe otaranti, mahasobbhe otaritva kunnadiyo otaranti, kunnadiyo otaritva mahanadiyo otaranti, mahanadiyo otaritva mahasamuddam otaranti, te tattha mahantattam vepullattam apajjanti kayena; ","sn45.151:1.3":"evameva kho, bhikkhave, bhikkhu silam nissaya sile patitthaya ariyam atthangikam maggam bhavento ariyam atthangikam maggam bahulikaronto mahantattam vepullattam papunati dhammesu. ","sn45.151:1.4":"Kathanca, bhikkhave, bhikkhu silam nissaya sile patitthaya ariyam atthangikam maggam bhavento ariyam atthangikam maggam bahulikaronto mahantattam vepullattam papunati dhammesu? ","sn45.151:1.5":"Idha, bhikkhave, bhikkhu sammaditthim bhaveti vivekanissitam viraganissitam nirodhanissitam vossaggaparinamim …pe… sammasamadhim bhaveti vivekanissitam viraganissitam nirodhanissitam vossaggaparinamim … ","sn45.151:1.6":"evam kho, bhikkhave, bhikkhu silam nissaya sile patitthaya ariyam atthangikam maggam bhavento ariyam atthangikam maggam bahulikaronto mahantattam vepullattam papunati dhammesu”ti. ","sn45.151:1.7":"Tatiyam. "}