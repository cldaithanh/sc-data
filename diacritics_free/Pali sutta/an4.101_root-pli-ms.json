{"an4.101:0.1":"Anguttara Nikaya 4.101 ","an4.101:0.2":"11. Valahakavagga ","an4.101:0.3":"Pathamavalahakasutta ","an4.101:1.1":"Evam me sutam—","an4.101:1.2":"ekam samayam bhagava savatthiyam viharati jetavane anathapindikassa arame. ","an4.101:1.3":"Tatra kho bhagava bhikkhu amantesi: ","an4.101:1.4":"“bhikkhavo”ti. ","an4.101:1.5":"“Bhadante”ti te bhikkhu bhagavato paccassosum. ","an4.101:1.6":"Bhagava etadavoca: ","an4.101:2.1":"“Cattarome, bhikkhave, valahaka. ","an4.101:2.2":"Katame cattaro? ","an4.101:2.3":"Gajjita no vassita, ","an4.101:2.4":"vassita no gajjita, ","an4.101:2.5":"neva gajjita no vassita, ","an4.101:2.6":"gajjita ca vassita ca. ","an4.101:2.7":"Ime kho, bhikkhave, cattaro valahaka. ","an4.101:2.8":"Evamevam kho, bhikkhave, cattaro valahakupama puggala santo samvijjamana lokasmim. ","an4.101:2.9":"Katame cattaro? ","an4.101:2.10":"Gajjita no vassita, ","an4.101:2.11":"vassita no gajjita, ","an4.101:2.12":"neva gajjita no vassita, ","an4.101:2.13":"gajjita ca vassita ca. ","an4.101:3.1":"Kathanca, bhikkhave, puggalo gajjita hoti no vassita? ","an4.101:3.2":"Idha, bhikkhave, ekacco puggalo bhasita hoti, no katta. ","an4.101:3.3":"Evam kho, bhikkhave, puggalo gajjita hoti, no vassita. ","an4.101:3.4":"Seyyathapi so, bhikkhave, valahako gajjita, no vassita; ","an4.101:3.5":"tathupamaham, bhikkhave, imam puggalam vadami. ","an4.101:4.1":"Kathanca, bhikkhave, puggalo vassita hoti, no gajjita? ","an4.101:4.2":"Idha, bhikkhave, ekacco puggalo katta hoti, no bhasita. ","an4.101:4.3":"Evam kho, bhikkhave, puggalo vassita hoti, no gajjita. ","an4.101:4.4":"Seyyathapi so, bhikkhave, valahako vassita, no gajjita; ","an4.101:4.5":"tathupamaham, bhikkhave, imam puggalam vadami. ","an4.101:5.1":"Kathanca, bhikkhave, puggalo neva gajjita hoti, no vassita? ","an4.101:5.2":"Idha, bhikkhave, ekacco puggalo neva bhasita hoti, no katta. ","an4.101:5.3":"Evam kho, bhikkhave, puggalo neva gajjita hoti, no vassita. ","an4.101:5.4":"Seyyathapi so, bhikkhave, valahako neva gajjita, no vassita; ","an4.101:5.5":"tathupamaham, bhikkhave, imam puggalam vadami. ","an4.101:6.1":"Kathanca, bhikkhave, puggalo gajjita ca hoti vassita ca? ","an4.101:6.2":"Idha, bhikkhave, ekacco puggalo bhasita ca hoti katta ca. ","an4.101:6.3":"Evam kho, bhikkhave, puggalo gajjita ca hoti vassita ca. ","an4.101:6.4":"Seyyathapi so, bhikkhave, valahako gajjita ca vassita ca; ","an4.101:6.5":"tathupamaham, bhikkhave, imam puggalam vadami. ","an4.101:6.6":"Ime kho, bhikkhave, cattaro valahakupama puggala santo samvijjamana lokasmin”ti. ","an4.101:6.7":"Pathamam. "}