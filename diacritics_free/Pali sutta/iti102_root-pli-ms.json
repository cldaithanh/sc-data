{"iti102:0.1":"Itivuttaka 102 ","iti102:0.2":"Catukkanipata ","iti102:0.3":"Brahmanadhammayagavagga ","iti102:0.4":"Asavakkhayasutta ","iti102:1.1":"Vuttanhetam bhagavata vuttamarahatati me sutam: ","iti102:2.1":"“Janatoham, bhikkhave, passato asavanam khayam vadami, no ajanato no apassato. ","iti102:2.2":"Kinca, bhikkhave, janato, kim passato asavanam khayo hoti? ","iti102:2.3":"Idam dukkhanti, bhikkhave, janato passato asavanam khayo hoti. Ayam dukkhasamudayoti, bhikkhave, janato passato asavanam khayo hoti. Ayam dukkhanirodhoti, bhikkhave, janato passato asavanam khayo hoti. Ayam dukkhanirodhagamini patipadati, bhikkhave, janato passato asavanam khayo hoti. ","iti102:2.4":"Evam kho, bhikkhave, janato evam passato asavanam khayo hoti”ti. ","iti102:2.5":"Etamattham bhagava avoca. ","iti102:2.6":"Tatthetam iti vuccati: ","iti102:3.1":"“Sekhassa sikkhamanassa, ","iti102:3.2":"ujumagganusarino; ","iti102:3.3":"Khayasmim pathamam nanam, ","iti102:3.4":"tato anna anantara. ","iti102:4.1":"Tato annavimuttassa, ","iti102:4.2":"vimuttinanamuttamam; ","iti102:4.3":"Uppajjati khaye nanam, ","iti102:4.4":"khina samyojana iti. ","iti102:5.1":"Na tvevidam kusitena, ","iti102:5.2":"balenamavijanata; ","iti102:5.3":"Nibbanam adhigantabbam, ","iti102:5.4":"sabbaganthappamocanan”ti. ","iti102:6.1":"Ayampi attho vutto bhagavata, iti me sutanti. ","iti102:6.2":"Tatiyam. "}