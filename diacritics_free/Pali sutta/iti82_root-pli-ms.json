{"iti82:0.1":"Itivuttaka 82 ","iti82:0.2":"Tikanipata ","iti82:0.3":"Catutthavagga ","iti82:0.4":"Devasaddasutta ","iti82:1.1":"Vuttanhetam bhagavata vuttamarahatati me sutam: ","iti82:2.1":"“Tayome, bhikkhave, devesu devasadda niccharanti samaya samayam upadaya. ","iti82:2.2":"Katame tayo? ","iti82:2.3":"Yasmim, bhikkhave, samaye ariyasavako kesamassum oharetva kasayani vatthani acchadetva agarasma anagariyam pabbajjaya ceteti, tasmim samaye devesu devasaddo niccharati: ","iti82:2.4":"‘eso ariyasavako marena saddhim sangamaya ceteti’ti. ","iti82:2.5":"Ayam, bhikkhave, pathamo devesu devasaddo niccharati samaya samayam upadaya. ","iti82:3.1":"Puna caparam, bhikkhave, yasmim samaye ariyasavako sattannam bodhipakkhiyanam dhammanam bhavananuyogamanuyutto viharati, tasmim samaye devesu devasaddo niccharati: ","iti82:3.2":"‘eso ariyasavako marena saddhim sangameti’ti. ","iti82:3.3":"Ayam, bhikkhave, dutiyo devesu devasaddo niccharati samaya samayam upadaya. ","iti82:4.1":"Puna caparam, bhikkhave, yasmim samaye ariyasavako asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati, tasmim samaye devesu devasaddo niccharati: ","iti82:4.2":"‘eso ariyasavako vijitasangamo tameva sangamasisam abhivijiya ajjhavasati’ti. ","iti82:4.3":"Ayam, bhikkhave, tatiyo devesu devasaddo niccharati samaya samayam upadaya. ","iti82:4.4":"Ime kho, bhikkhave, tayo devesu devasadda niccharanti samaya samayam upadaya”ti. ","iti82:4.5":"Etamattham bhagava avoca. ","iti82:4.6":"Tatthetam iti vuccati: ","iti82:5.1":"“Disva vijitasangamam, ","iti82:5.2":"sammasambuddhasavakam; ","iti82:5.3":"Devatapi namassanti, ","iti82:5.4":"mahantam vitasaradam. ","iti82:6.1":"Namo te purisajanna, ","iti82:6.2":"yo tvam dujjayamajjhabhu; ","iti82:6.3":"Jetvana maccuno senam, ","iti82:6.4":"vimokkhena anavaram. ","iti82:7.1":"Iti hetam namassanti, ","iti82:7.2":"devata pattamanasam; ","iti82:7.3":"Tanhi tassa na passanti, ","iti82:7.4":"yena maccuvasam vaje”ti. ","iti82:8.1":"Ayampi attho vutto bhagavata, iti me sutanti. ","iti82:8.2":"Tatiyam. "}