{"an10.97:0.1":"Anguttara Nikaya 10.97 ","an10.97:0.2":"10. Upalivagga ","an10.97:0.3":"Ahuneyyasutta ","an10.97:1.1":"“Dasahi, bhikkhave, dhammehi samannagato bhikkhu ahuneyyo hoti pahuneyyo dakkhineyyo anjalikaraniyo anuttaram punnakkhettam lokassa. ","an10.97:2.1":"Katamehi dasahi? ","an10.97:2.2":"Idha, bhikkhave, bhikkhu silava hoti, patimokkhasamvarasamvuto viharati acaragocarasampanno anumattesu vajjesu bhayadassavi, samadaya sikkhati sikkhapadesu. ","an10.97:3.1":"Bahussuto hoti sutadharo sutasannicayo. Ye te dhamma adikalyana majjhekalyana pariyosanakalyana sattham sabyanjanam kevalaparipunnam parisuddham brahmacariyam abhivadanti, tatharupassa dhamma bahussuta honti dhata vacasa paricita manasanupekkhita ditthiya suppatividdha. ","an10.97:4.1":"Kalyanamitto hoti kalyanasahayo kalyanasampavanko. ","an10.97:5.1":"Sammaditthiko hoti sammadassanena samannagato. ","an10.97:6.1":"Anekavihitam iddhividham paccanubhoti—ekopi hutva bahudha hoti; bahudhapi hutva eko hoti; avibhavam, tirobhavam; tirokuttam tiropakaram tiropabbatam asajjamano gacchati, seyyathapi akase; pathaviyapi ummujjanimujjam karoti, seyyathapi udake; udakepi abhijjamane gacchati, seyyathapi pathaviyam; akasepi pallankena kamati, seyyathapi pakkhi sakuno; imepi candimasuriye evammahiddhike evammahanubhave panina paramasati parimajjati, yava brahmalokapi kayena vasam vatteti. ","an10.97:7.1":"Dibbaya sotadhatuya visuddhaya atikkantamanusikaya ubho sadde sunati dibbe ca manuse ca ye dure santike ca. ","an10.97:8.1":"Parasattanam parapuggalanam cetasa ceto paricca pajanati. ","an10.97:8.2":"Saragam va cittam ‘saragam cittan’ti pajanati; ","an10.97:8.3":"vitaragam va cittam ‘vitaragam cittan’ti pajanati; ","an10.97:8.4":"sadosam va cittam … ","an10.97:8.5":"vitadosam va cittam … ","an10.97:8.6":"samoham va cittam … ","an10.97:8.7":"vitamoham va cittam … ","an10.97:8.8":"sankhittam va cittam … ","an10.97:8.9":"vikkhittam va cittam … ","an10.97:8.10":"mahaggatam va cittam … ","an10.97:8.11":"amahaggatam va cittam … ","an10.97:8.12":"sauttaram va cittam … ","an10.97:8.13":"anuttaram va cittam … ","an10.97:8.14":"samahitam va cittam … ","an10.97:8.15":"asamahitam va cittam … ","an10.97:8.16":"vimuttam va cittam … ","an10.97:8.17":"avimuttam va cittam ‘avimuttam cittan’ti pajanati. ","an10.97:9.1":"Anekavihitam pubbenivasam anussarati, seyyathidam—ekampi jatim dvepi jatiyo tissopi jatiyo catassopi jatiyo pancapi jatiyo dasapi jatiyo visampi jatiyo timsampi jatiyo cattalisampi jatiyo pannasampi jatiyo jatisatampi jatisahassampi jatisatasahassampi anekepi samvattakappe anekepi vivattakappe anekepi samvattavivattakappe: ‘amutrasim evamnamo evangotto evamvanno evamaharo evamsukhadukkhapatisamvedi evamayupariyanto, so tato cuto amutra udapadim; tatrapasim evamnamo evangotto evamvanno evamaharo evamsukhadukkhapatisamvedi evamayupariyanto, so tato cuto idhupapanno’ti, iti sakaram sauddesam anekavihitam pubbenivasam anussarati. ","an10.97:10.1":"Dibbena cakkhuna visuddhena atikkantamanusakena satte passati cavamane upapajjamane hine panite suvanne dubbanne, sugate duggate yathakammupage satte pajanati: ‘ime vata kho bhonto satta kayaduccaritena samannagata vaciduccaritena samannagata manoduccaritena samannagata ariyanam upavadaka micchaditthika micchaditthikammasamadana, te kayassa bheda param marana apayam duggatim vinipatam nirayam upapanna; ime va pana bhonto satta kayasucaritena samannagata vacisucaritena samannagata manosucaritena samannagata ariyanam anupavadaka sammaditthika sammaditthikammasamadana, te kayassa bheda param marana sugatim saggam lokam upapanna’ti. Iti dibbena cakkhuna visuddhena atikkantamanusakena satte passati cavamane upapajjamane hine panite suvanne dubbanne, sugate duggate yathakammupage satte pajanati. ","an10.97:11.1":"Asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","an10.97:12.1":"Imehi kho, bhikkhave, dasahi dhammehi samannagato bhikkhu ahuneyyo hoti pahuneyyo dakkhineyyo anjalikaraniyo anuttaram punnakkhettam lokassa”ti. ","an10.97:12.2":"Sattamam. "}