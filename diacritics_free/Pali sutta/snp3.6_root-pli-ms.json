{"snp3.6:0.1":"Sutta Nipata 3.6 ","snp3.6:0.2":"Sabhiyasutta ","snp3.6:1.1":"Evam me sutam—","snp3.6:1.2":"ekam samayam bhagava rajagahe viharati veluvane kalandakanivape. ","snp3.6:1.3":"Tena kho pana samayena sabhiyassa paribbajakassa puranasalohitaya devataya panha uddittha honti: ","snp3.6:1.4":"“yo te, sabhiya, samano va brahmano va ime panhe puttho byakaroti tassa santike brahmacariyam careyyasi”ti. ","snp3.6:2.1":"Atha kho sabhiyo paribbajako tassa devataya santike te panhe uggahetva ye te samanabrahmana sanghino ganino ganacariya nata yasassino titthakara sadhusammata bahujanassa, seyyathidam—","snp3.6:2.2":"purano kassapo makkhaligosalo ajito kesakambalo pakudho kaccano sancayo belatthaputto nigantho nataputto—","snp3.6:2.3":"te upasankamitva te panhe pucchati. ","snp3.6:2.4":"Te sabhiyena paribbajakena panhe puttha na sampayanti; ","snp3.6:2.5":"asampayanta kopanca dosanca appaccayanca patukaronti. ","snp3.6:2.6":"Api ca sabhiyamyeva paribbajakam patipucchanti. ","snp3.6:3.1":"Atha kho sabhiyassa paribbajakassa etadahosi: ","snp3.6:3.2":"“ye kho te bhonto samanabrahmana sanghino ganino ganacariya nata yasassino titthakara sadhusammata bahujanassa, seyyathidam—","snp3.6:3.3":"purano kassapo …pe… nigantho nataputto—","snp3.6:3.4":"te maya panhe puttha na sampayanti, ","snp3.6:3.5":"asampayanta kopanca dosanca appaccayanca patukaronti; ","snp3.6:3.6":"api ca mannevettha patipucchanti. ","snp3.6:3.7":"Yannunaham hinayavattitva kame paribhunjeyyan”ti. ","snp3.6:4.1":"Atha kho sabhiyassa paribbajakassa etadahosi: ","snp3.6:4.2":"“ayampi kho samano gotamo sanghi ceva gani ca ganacariyo ca nato yasassi titthakaro sadhusammato bahujanassa; ","snp3.6:4.3":"yannunaham samanam gotamam upasankamitva ime panhe puccheyyan”ti. ","snp3.6:5.1":"Atha kho sabhiyassa paribbajakassa etadahosi: ","snp3.6:5.2":"“yepi kho te bhonto samanabrahmana jinna vuddha mahallaka addhagata vayoanuppatta thera rattannu cirapabbajita sanghino ganino ganacariya nata yasassino titthakara sadhusammata bahujanassa, seyyathidam—","snp3.6:5.3":"purano kassapo …pe… nigantho nataputto—","snp3.6:5.4":"tepi maya panhe puttha na sampayanti, ","snp3.6:5.5":"asampayanta kopanca dosanca appaccayanca patukaronti, api ca mannevettha patipucchanti; ","snp3.6:5.6":"kim pana me samano gotamo ime panhe puttho byakarissati. ","snp3.6:5.7":"Samano hi gotamo daharo ceva jatiya, navo ca pabbajjaya”ti. ","snp3.6:6.1":"Atha kho sabhiyassa paribbajakassa etadahosi: ","snp3.6:6.2":"“samano kho daharoti na unnatabbo na paribhotabbo. ","snp3.6:6.3":"Daharopi cesa samano gotamo mahiddhiko hoti mahanubhavo, yannunaham samanam gotamam upasankamitva ime panhe puccheyyan”ti. ","snp3.6:7.1":"Atha kho sabhiyo paribbajako yena rajagaham tena carikam pakkami. ","snp3.6:7.2":"Anupubbena carikam caramano yena rajagaham veluvanam kalandakanivapo, yena bhagava tenupasankami; upasankamitva bhagavata saddhim sammodi. ","snp3.6:7.3":"Sammodaniyam katham saraniyam vitisaretva ekamantam nisidi. ","snp3.6:7.4":"Ekamantam nisinno kho sabhiyo paribbajako bhagavantam gathaya ajjhabhasi—","snp3.6:8.1":"“Kankhi vecikicchi agamam, ","snp3.6:8.2":"(iti sabhiyo) ","snp3.6:8.3":"Panhe pucchitum abhikankhamano; ","snp3.6:8.4":"Tesantakaro bhavahi panhe me puttho, ","snp3.6:8.5":"Anupubbam anudhammam byakarohi me”. ","snp3.6:9.1":"“Durato agatosi sabhiya, ","snp3.6:9.2":"(iti bhagava) ","snp3.6:9.3":"Panhe pucchitum abhikankhamano; ","snp3.6:9.4":"Tesantakaro bhavami panhe te puttho, ","snp3.6:9.5":"Anupubbam anudhammam byakaromi te. ","snp3.6:10.1":"Puccha mam sabhiya panham, ","snp3.6:10.2":"Yam kinci manasicchasi; ","snp3.6:10.3":"Tassa tasseva panhassa, ","snp3.6:10.4":"Aham antam karomi te”ti. ","snp3.6:11.1":"Atha kho sabhiyassa paribbajakassa etadahosi: ","snp3.6:11.2":"“acchariyam vata bho, abbhutam vata bho. ","snp3.6:11.3":"Yam vataham annesu samanabrahmanesu okasakammamattampi nalattham tam me idam samanena gotamena okasakammam katan”ti. ","snp3.6:11.4":"Attamano pamudito udaggo pitisomanassajato bhagavantam panham apucchi—","snp3.6:12.1":"“Kimpattinamahu bhikkhunam, ","snp3.6:12.2":"(iti sabhiyo) ","snp3.6:12.3":"Soratam kena kathanca dantamahu; ","snp3.6:12.4":"Buddhoti katham pavuccati, ","snp3.6:12.5":"Puttho me bhagava byakarohi”. ","snp3.6:13.1":"“Pajjena katena attana, ","snp3.6:13.2":"(sabhiyati bhagava) ","snp3.6:13.3":"Parinibbanagato vitinnakankho; ","snp3.6:13.4":"Vibhavanca bhavanca vippahaya, ","snp3.6:13.5":"Vusitava khinapunabbhavo sa bhikkhu. ","snp3.6:14.1":"Sabbattha upekkhako satima, ","snp3.6:14.2":"Na so himsati kanci sabbaloke; ","snp3.6:14.3":"Tinno samano anavilo, ","snp3.6:14.4":"Ussada yassa na santi sorato so. ","snp3.6:15.1":"Yassindriyani bhavitani, ","snp3.6:15.2":"Ajjhattam bahiddha ca sabbaloke; ","snp3.6:15.3":"Nibbijjha imam paranca lokam, ","snp3.6:15.4":"Kalam kankhati bhavito sa danto. ","snp3.6:16.1":"Kappani viceyya kevalani, ","snp3.6:16.2":"Samsaram dubhayam cutupapatam; ","snp3.6:16.3":"Vigatarajamananganam visuddham, ","snp3.6:16.4":"Pattam jatikhayam tamahu buddhan”ti. ","snp3.6:17.1":"Atha kho sabhiyo paribbajako bhagavato bhasitam abhinanditva anumoditva attamano pamudito udaggo pitisomanassajato bhagavantam uttarim panham apucchi—","snp3.6:18.1":"“Kimpattinamahu brahmanam, ","snp3.6:18.2":"(iti sabhiyo) ","snp3.6:18.3":"Samanam kena kathanca nhatakoti; ","snp3.6:18.4":"Nagoti katham pavuccati, ","snp3.6:18.5":"Puttho me bhagava byakarohi”. ","snp3.6:19.1":"“Bahitva sabbapapakani, ","snp3.6:19.2":"(sabhiyati bhagava) ","snp3.6:19.3":"Vimalo sadhusamahito thitatto; ","snp3.6:19.4":"Samsaramaticca kevali so, ","snp3.6:19.5":"Asito tadi pavuccate sa brahma. ","snp3.6:20.1":"Samitavi pahaya punnapapam, ","snp3.6:20.2":"Virajo natva imam paranca lokam; ","snp3.6:20.3":"Jatimaranam upativatto, ","snp3.6:20.4":"Samano tadi pavuccate tathatta. ","snp3.6:21.1":"Ninhaya sabbapapakani, ","snp3.6:21.2":"Ajjhattam bahiddha ca sabbaloke; ","snp3.6:21.3":"Devamanussesu kappiyesu, ","snp3.6:21.4":"Kappam neti tamahu nhatakoti. ","snp3.6:22.1":"Agum na karoti kinci loke, ","snp3.6:22.2":"Sabbasamyoge visajja bandhanani; ","snp3.6:22.3":"Sabbattha na sajjati vimutto, ","snp3.6:22.4":"Nago tadi pavuccate tathatta”ti. ","snp3.6:23.1":"Atha kho sabhiyo paribbajako …pe… bhagavantam uttarim panham apucchi—","snp3.6:24.1":"“Kam khettajinam vadanti buddha, ","snp3.6:24.2":"(iti sabhiyo) ","snp3.6:24.3":"Kusalam kena kathanca panditoti; ","snp3.6:24.4":"Muni nama katham pavuccati, ","snp3.6:24.5":"Puttho me bhagava byakarohi”. ","snp3.6:25.1":"“Khettani viceyya kevalani, ","snp3.6:25.2":"(sabhiyati bhagava) ","snp3.6:25.3":"Dibbam manusakanca brahmakhettam; ","snp3.6:25.4":"Sabbakhettamulabandhana pamutto, ","snp3.6:25.5":"Khettajino tadi pavuccate tathatta. ","snp3.6:26.1":"Kosani viceyya kevalani, ","snp3.6:26.2":"Dibbam manusakanca brahmakosam; ","snp3.6:26.3":"Sabbakosamulabandhana pamutto, ","snp3.6:26.4":"Kusalo tadi pavuccate tathatta. ","snp3.6:27.1":"Dubhayani viceyya pandarani, ","snp3.6:27.2":"Ajjhattam bahiddha ca suddhipanno; ","snp3.6:27.3":"Kanham sukkam upativatto, ","snp3.6:27.4":"Pandito tadi pavuccate tathatta. ","snp3.6:28.1":"Asatanca satanca natva dhammam, ","snp3.6:28.2":"Ajjhattam bahiddha ca sabbaloke; ","snp3.6:28.3":"Devamanussehi pujaniyo, ","snp3.6:28.4":"Sangam jalamaticca so muni”ti. ","snp3.6:29.1":"Atha kho sabhiyo paribbajako …pe… bhagavantam uttarim panham apucchi—","snp3.6:30.1":"“Kimpattinamahu vedagum, ","snp3.6:30.2":"(iti sabhiyo) ","snp3.6:30.3":"Anuviditam kena kathanca viriyavati; ","snp3.6:30.4":"Ajaniyo kinti nama hoti, ","snp3.6:30.5":"Puttho me bhagava byakarohi”. ","snp3.6:31.1":"“Vedani viceyya kevalani, ","snp3.6:31.2":"(sabhiyati bhagava) ","snp3.6:31.3":"Samananam yanidhatthi brahmananam; ","snp3.6:31.4":"Sabbavedanasu vitarago, ","snp3.6:31.5":"Sabbam vedamaticca vedagu so. ","snp3.6:32.1":"Anuvicca papancanamarupam, ","snp3.6:32.2":"Ajjhattam bahiddha ca rogamulam; ","snp3.6:32.3":"Sabbarogamulabandhana pamutto, ","snp3.6:32.4":"Anuvidito tadi pavuccate tathatta. ","snp3.6:33.1":"Virato idha sabbapapakehi, ","snp3.6:33.2":"Nirayadukkham aticca viriyavaso; ","snp3.6:33.3":"So viriyava padhanava, ","snp3.6:33.4":"Dhiro tadi pavuccate tathatta. ","snp3.6:34.1":"Yassassu lunani bandhanani, ","snp3.6:34.2":"Ajjhattam bahiddha ca sangamulam; ","snp3.6:34.3":"Sabbasangamulabandhana pamutto, ","snp3.6:34.4":"Ajaniyo tadi pavuccate tathatta”ti. ","snp3.6:35.1":"Atha kho sabhiyo paribbajako …pe… bhagavantam uttarim panham apucchi—","snp3.6:36.1":"“Kimpattinamahu sottiyam, ","snp3.6:36.2":"(iti sabhiyo) ","snp3.6:36.3":"Ariyam kena kathanca caranavati; ","snp3.6:36.4":"Paribbajako kinti nama hoti, ","snp3.6:36.5":"Puttho me bhagava byakarohi”. ","snp3.6:37.1":"“Sutva sabbadhammam abhinnaya loke, ","snp3.6:37.2":"(sabhiyati bhagava) ","snp3.6:37.3":"Savajjanavajjam yadatthi kinci; ","snp3.6:37.4":"Abhibhum akathankathim vimuttam, ","snp3.6:37.5":"Anigham sabbadhimahu sottiyoti. ","snp3.6:38.1":"Chetva asavani alayani, ","snp3.6:38.2":"Vidva so na upeti gabbhaseyyam; ","snp3.6:38.3":"Sannam tividham panujja pankam, ","snp3.6:38.4":"Kappam neti tamahu ariyoti. ","snp3.6:39.1":"Yo idha caranesu pattipatto, ","snp3.6:39.2":"Kusalo sabbada ajanati dhammam; ","snp3.6:39.3":"Sabbattha na sajjati vimuttacitto, ","snp3.6:39.4":"Patigha yassa na santi caranava so. ","snp3.6:40.1":"Dukkhavepakkam yadatthi kammam, ","snp3.6:40.2":"Uddhamadho tiriyam vapi majjhe; ","snp3.6:40.3":"Paribbajayitva parinnacari, ","snp3.6:40.4":"Mayam manamathopi lobhakodham; ","snp3.6:40.5":"Pariyantamakasi namarupam, ","snp3.6:40.6":"Tam paribbajakamahu pattipattan”ti. ","snp3.6:41.1":"Atha kho sabhiyo paribbajako bhagavato bhasitam abhinanditva anumoditva attamano pamudito udaggo pitisomanassajato utthayasana ekamsam uttarasangam karitva yena bhagava tenanjalim panametva bhagavantam sammukha saruppahi gathahi abhitthavi: ","snp3.6:42.1":"“Yani ca tini yani ca satthi, ","snp3.6:42.2":"Samanappavadasitani bhuripanna; ","snp3.6:42.3":"Sannakkharasannanissitani, ","snp3.6:42.4":"Osaranani vineyya oghatamaga. ","snp3.6:43.1":"Antagusi paragu dukkhassa, ","snp3.6:43.2":"Arahasi sammasambuddho khinasavam tam manne; ","snp3.6:43.3":"Jutima mutima pahutapanno, ","snp3.6:43.4":"Dukkhassantakara ataresi mam. ","snp3.6:44.1":"Yam me kankhitamannasi, ","snp3.6:44.2":"Vicikiccha mam tarayi namo te; ","snp3.6:44.3":"Muni monapathesu pattipatta, ","snp3.6:44.4":"Akhila adiccabandhu soratosi. ","snp3.6:45.1":"Ya me kankha pure asi, ","snp3.6:45.2":"Tam me byakasi cakkhuma; ","snp3.6:45.3":"Addha munisi sambuddho, ","snp3.6:45.4":"Natthi nivarana tava. ","snp3.6:46.1":"Upayasa ca te sabbe, ","snp3.6:46.2":"Viddhasta vinalikata; ","snp3.6:46.3":"Sitibhuto damappatto, ","snp3.6:46.4":"Dhitima saccanikkamo. ","snp3.6:47.1":"Tassa te naganagassa, ","snp3.6:47.2":"Mahavirassa bhasato; ","snp3.6:47.3":"Sabbe devanumodanti, ","snp3.6:47.4":"Ubho naradapabbata. ","snp3.6:48.1":"Namo te purisajanna, ","snp3.6:48.2":"Namo te purisuttama; ","snp3.6:48.3":"Sadevakasmim lokasmim, ","snp3.6:48.4":"Natthi te patipuggalo. ","snp3.6:49.1":"Tuvam buddho tuvam sattha, ","snp3.6:49.2":"Tuvam marabhibhu muni; ","snp3.6:49.3":"Tuvam anusaye chetva, ","snp3.6:49.4":"Tinno taresimam pajam. ","snp3.6:50.1":"Upadhi te samatikkanta, ","snp3.6:50.2":"Asava te padalita; ","snp3.6:50.3":"Sihosi anupadano, ","snp3.6:50.4":"Pahinabhayabheravo. ","snp3.6:51.1":"Pundarikam yatha vaggu, ","snp3.6:51.2":"Toye na upalimpati; ","snp3.6:51.3":"Evam punne ca pape ca, ","snp3.6:51.4":"Ubhaye tvam na limpasi; ","snp3.6:51.5":"Pade vira pasarehi, ","snp3.6:51.6":"Sabhiyo vandati satthuno”ti. ","snp3.6:52.1":"Atha kho sabhiyo paribbajako bhagavato padesu sirasa nipatitva bhagavantam etadavoca: ","snp3.6:52.2":"“abhikkantam, bhante …pe… ","snp3.6:52.3":"esaham bhagavantam saranam gacchami dhammanca bhikkhusanghanca; ","snp3.6:52.4":"labheyyaham, bhante, bhagavato santike pabbajjam, labheyyam upasampadan”ti. ","snp3.6:53.1":"“Yo kho, sabhiya, annatitthiyapubbo imasmim dhammavinaye akankhati pabbajjam, akankhati upasampadam, so cattaro mase parivasati; catunnam masanam accayena araddhacitta bhikkhu pabbajenti, upasampadenti bhikkhubhavaya. ","snp3.6:53.2":"Api ca mettha puggalavemattata vidita”ti. ","snp3.6:54.1":"“Sace, bhante, annatitthiyapubba imasmim dhammavinaye akankhanta pabbajjam, akankhanta upasampadam cattaro mase parivasanti, catunnam masanam accayena araddhacitta bhikkhu pabbajenti, upasampadenti bhikkhubhavaya, aham cattari vassani parivasissami; catunnam vassanam accayena araddhacitta bhikkhu pabbajentu upasampadentu bhikkhubhavaya”ti. ","snp3.6:54.2":"Alattha kho sabhiyo paribbajako bhagavato santike pabbajjam alattha upasampadam …pe… ","snp3.6:54.3":"annataro kho panayasma sabhiyo arahatam ahositi. ","snp3.6:54.4":"Sabhiyasuttam chattham. "}