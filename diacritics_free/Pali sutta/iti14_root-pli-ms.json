{"iti14:0.1":"Itivuttaka 14 ","iti14:0.2":"Ekakanipata ","iti14:0.3":"Dutiyavagga ","iti14:0.4":"Avijjanivaranasutta ","iti14:1.1":"Vuttanhetam bhagavata vuttamarahatati me sutam: ","iti14:2.1":"“Naham, bhikkhave, annam ekanivaranampi samanupassami yena nivaranena nivuta paja digharattam sandhavanti samsaranti yathayidam, bhikkhave, avijjanivaranam. ","iti14:2.2":"Avijjanivaranena hi, bhikkhave, nivuta paja digharattam sandhavanti samsaranti”ti. ","iti14:2.3":"Etamattham bhagava avoca. ","iti14:2.4":"Tatthetam iti vuccati: ","iti14:3.1":"“Natthanno ekadhammopi, ","iti14:3.2":"yenevam nivuta paja; ","iti14:3.3":"Samsaranti ahorattam, ","iti14:3.4":"yatha mohena avuta. ","iti14:4.1":"Ye ca moham pahantvana, ","iti14:4.2":"tamokhandham padalayum; ","iti14:4.3":"Na te puna samsaranti, ","iti14:4.4":"hetu tesam na vijjati”ti. ","iti14:5.1":"Ayampi attho vutto bhagavata, iti me sutanti. ","iti14:5.2":"Catuttham. "}