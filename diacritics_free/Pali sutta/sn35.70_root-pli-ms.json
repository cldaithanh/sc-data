{"sn35.70:0.1":"Samyutta Nikaya 35.70 ","sn35.70:0.2":"7. Migajalavagga ","sn35.70:0.3":"Upavanasanditthikasutta ","sn35.70:1.1":"Atha kho ayasma upavano yena bhagava tenupasankami …pe… ","sn35.70:1.2":"ekamantam nisinno kho ayasma upavano bhagavantam etadavoca: ","sn35.70:1.3":"“‘sanditthiko dhammo, sanditthiko dhammo’ti, bhante, vuccati. ","sn35.70:1.4":"Kittavata nu kho, bhante, sanditthiko dhammo hoti, akaliko ehipassiko opaneyyiko paccattam veditabbo vinnuhi”ti? ","sn35.70:2.1":"“Idha pana, upavana, bhikkhu cakkhuna rupam disva rupappatisamvedi ca hoti ruparagappatisamvedi ca. ","sn35.70:2.2":"Santanca ajjhattam rupesu ragam ‘atthi me ajjhattam rupesu rago’ti pajanati. ","sn35.70:2.3":"Yam tam, upavana, bhikkhu cakkhuna rupam disva rupappatisamvedi ca hoti ruparagappatisamvedi ca. ","sn35.70:2.4":"Santanca ajjhattam rupesu ragam ‘atthi me ajjhattam rupesu rago’ti pajanati. ","sn35.70:2.5":"Evampi kho, upavana, sanditthiko dhammo hoti akaliko ehipassiko opaneyyiko paccattam veditabbo vinnuhi …pe…. ","sn35.70:3.1":"Puna caparam, upavana, bhikkhu jivhaya rasam sayitva rasappatisamvedi ca hoti rasaragappatisamvedi ca. ","sn35.70:3.2":"Santanca ajjhattam rasesu ragam ‘atthi me ajjhattam rasesu rago’ti pajanati. ","sn35.70:3.3":"Yam tam, upavana, bhikkhu jivhaya rasam sayitva rasappatisamvedi ca hoti rasaragappatisamvedi ca. ","sn35.70:3.4":"Santanca ajjhattam rasesu ragam ‘atthi me ajjhattam rasesu rago’ti pajanati. Evampi kho, upavana, sanditthiko dhammo hoti akaliko ehipassiko opaneyyiko paccattam veditabbo vinnuhi …pe…. ","sn35.70:4.1":"Puna caparam, upavana, bhikkhu manasa dhammam vinnaya dhammappatisamvedi ca hoti dhammaragappatisamvedi ca. ","sn35.70:4.2":"Santanca ajjhattam dhammesu ragam ‘atthi me ajjhattam dhammesu rago’ti pajanati. ","sn35.70:4.3":"Yam tam, upavana, bhikkhu manasa dhammam vinnaya dhammappatisamvedi ca hoti dhammaragappatisamvedi ca. ","sn35.70:4.4":"Santanca ajjhattam dhammesu ragam ‘atthi me ajjhattam dhammesu rago’ti pajanati. ","sn35.70:4.5":"Evampi kho, upavana, sanditthiko dhammo hoti …pe… paccattam veditabbo vinnuhi …pe…. ","sn35.70:5.1":"Idha pana, upavana, bhikkhu cakkhuna rupam disva rupappatisamvedi ca hoti, no ca ruparagappatisamvedi. ","sn35.70:5.2":"Asantanca ajjhattam rupesu ragam ‘natthi me ajjhattam rupesu rago’ti pajanati. ","sn35.70:5.3":"Yam tam, upavana, bhikkhu cakkhuna rupam disva rupappatisamvedihi kho hoti, no ca ruparagappatisamvedi. ","sn35.70:5.4":"Asantanca ajjhattam rupesu ragam ‘natthi me ajjhattam rupesu rago’ti pajanati. ","sn35.70:5.5":"Evampi kho, upavana, sanditthiko dhammo hoti, akaliko ehipassiko opaneyyiko paccattam veditabbo vinnuhi …pe…. ","sn35.70:6.1":"Puna caparam, upavana, bhikkhu jivhaya rasam sayitva rasappatisamvedihi kho hoti, no ca rasaragappatisamvedi. Asantanca ajjhattam rasesu ragam ‘natthi me ajjhattam rasesu rago’ti pajanati …pe…. ","sn35.70:7.1":"Puna caparam, upavana, bhikkhu manasa dhammam vinnaya dhammappatisamvedihi kho hoti, no ca dhammaragappatisamvedi. ","sn35.70:7.2":"Asantanca ajjhattam dhammesu ragam ‘natthi me ajjhattam dhammesu rago’ti pajanati. ","sn35.70:7.3":"Yam tam, upavana, bhikkhu manasa dhammam vinnaya dhammappatisamvedihi kho hoti, no ca dhammaragappatisamvedi. ","sn35.70:7.4":"Asantanca ajjhattam dhammesu ragam ‘natthi me ajjhattam dhammesu rago’ti pajanati. ","sn35.70:7.5":"Evampi kho, upavana, sanditthiko dhammo hoti, akaliko ehipassiko opaneyyiko paccattam veditabbo vinnuhi”ti. ","sn35.70:7.6":"Atthamam. "}