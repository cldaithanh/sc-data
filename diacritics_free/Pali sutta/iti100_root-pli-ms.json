{"iti100:0.1":"Itivuttaka 100 ","iti100:0.2":"Catukkanipata ","iti100:0.3":"Brahmanadhammayagavagga ","iti100:0.4":"Brahmanadhammayagasutta ","iti100:1.1":"Vuttanhetam bhagavata vuttamarahatati me sutam: ","iti100:2.1":"“Ahamasmi, bhikkhave, brahmano yacayogo sada payatapani antimadehadharo anuttaro bhisakko sallakatto. ","iti100:2.2":"Tassa me tumhe putta orasa mukhato jata dhammaja dhammanimmita dhammadayada, no amisadayada. ","iti100:3.1":"Dvemani, bhikkhave, danani—","iti100:3.2":"amisadananca dhammadananca. ","iti100:3.3":"Etadaggam, bhikkhave, imesam dvinnam dananam yadidam dhammadanam. ","iti100:4.1":"Dveme, bhikkhave, samvibhaga—","iti100:4.2":"amisasamvibhago ca dhammasamvibhago ca. ","iti100:4.3":"Etadaggam, bhikkhave, imesam dvinnam samvibhaganam yadidam dhammasamvibhago. ","iti100:5.1":"Dveme, bhikkhave, anuggaha—","iti100:5.2":"amisanuggaho ca dhammanuggaho ca. ","iti100:5.3":"Etadaggam, bhikkhave, imesam dvinnam anuggahanam yadidam dhammanuggaho. ","iti100:6.1":"Dveme, bhikkhave, yaga—","iti100:6.2":"amisayago ca dhammayago ca. ","iti100:6.3":"Etadaggam, bhikkhave, imesam dvinnam yaganam yadidam dhammayago”ti. ","iti100:6.4":"Etamattham bhagava avoca. ","iti100:6.5":"Tatthetam iti vuccati: ","iti100:7.1":"“Yo dhammayagam ayaji amacchari, ","iti100:7.2":"Tathagato sabbabhutanukampi; ","iti100:7.3":"Tam tadisam devamanussasettham, ","iti100:7.4":"Satta namassanti bhavassa paragun”ti. ","iti100:8.1":"Ayampi attho vutto bhagavata, iti me sutanti. ","iti100:8.2":"Pathamam. "}