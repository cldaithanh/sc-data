{"ud6.4:0.1":"Udana 6.4 ","ud6.4:0.2":"Pathamananatitthiyasutta ","ud6.4:1.1":"Evam me sutam—","ud6.4:1.2":"ekam samayam bhagava savatthiyam viharati jetavane anathapindikassa arame. ","ud6.4:1.3":"Tena kho pana samayena sambahula nanatitthiyasamanabrahmanaparibbajaka savatthiyam pativasanti nanaditthika nanakhantika nanarucika nanaditthinissayanissita. ","ud6.4:2.1":"Santeke samanabrahmana evamvadino evamditthino: ","ud6.4:2.2":"“sassato loko, idameva saccam moghamannan”ti. ","ud6.4:3.1":"Santi paneke samanabrahmana evamvadino evamditthino: ","ud6.4:3.2":"“asassato loko, idameva saccam moghamannan”ti. ","ud6.4:4.1":"Santeke samanabrahmana evamvadino evamditthino: ","ud6.4:4.2":"“antava loko, idameva saccam moghamannan”ti. ","ud6.4:5.1":"Santi paneke samanabrahmana evamvadino evamditthino: ","ud6.4:5.2":"“anantava loko, idameva saccam moghamannan”ti. ","ud6.4:6.1":"Santeke samanabrahmana evamvadino evamditthino: ","ud6.4:6.2":"“tam jivam tam sariram, idameva saccam moghamannan”ti. ","ud6.4:7.1":"Santi paneke samanabrahmana evamvadino evamditthino: ","ud6.4:7.2":"“annam jivam annam sariram, idameva saccam moghamannan”ti. ","ud6.4:8.1":"Santeke samanabrahmana evamvadino evamditthino: ","ud6.4:8.2":"“hoti tathagato param marana, idameva saccam moghamannan”ti. ","ud6.4:9.1":"Santi paneke samanabrahmana evamvadino evamditthino: ","ud6.4:9.2":"“na hoti tathagato param marana, idameva saccam moghamannan”ti. ","ud6.4:10.1":"Santeke samanabrahmana evamvadino evamditthino: ","ud6.4:10.2":"“hoti ca na ca hoti tathagato param marana, idameva saccam moghamannan”ti. ","ud6.4:11.1":"Santi paneke samanabrahmana evamvadino evamditthino: ","ud6.4:11.2":"“neva hoti na na hoti tathagato param marana, idameva saccam moghamannan”ti. ","ud6.4:12.1":"Te bhandanajata kalahajata vivadapanna annamannam mukhasattihi vitudanta viharanti: ","ud6.4:12.2":"“ediso dhammo, nediso dhammo; ","ud6.4:12.3":"nediso dhammo, ediso dhammo”ti. ","ud6.4:13.1":"Atha kho sambahula bhikkhu pubbanhasamayam nivasetva pattacivaramadaya savatthim pindaya pavisimsu. ","ud6.4:13.2":"Savatthiyam pindaya caritva pacchabhattam pindapatapatikkanta yena bhagava tenupasankamimsu; upasankamitva bhagavantam abhivadetva ekamantam nisidimsu. ","ud6.4:13.3":"Ekamantam nisinna kho te bhikkhu bhagavantam etadavocum: ","ud6.4:14.1":"“Idha, bhante, sambahula nanatitthiyasamanabrahmanaparibbajaka savatthiyam pativasanti nanaditthika nanakhantika nanarucika nanaditthinissayanissita—","ud6.4:15.1":"Santeke samanabrahmana evamvadino evamditthino: ","ud6.4:15.2":"‘sassato loko, idameva saccam moghamannan’ti …pe… ","ud6.4:15.3":"te bhandanajata kalahajata vivadapanna annamannam mukhasattihi vitudanta viharanti: ","ud6.4:15.4":"‘ediso dhammo, nediso dhammo; ","ud6.4:15.5":"nediso dhammo, ediso dhammo’”ti. ","ud6.4:16.1":"“Annatitthiya, bhikkhave, paribbajaka andha acakkhuka; ","ud6.4:16.2":"attham na jananti, anattham na jananti, dhammam na jananti, adhammam na jananti. ","ud6.4:16.3":"Te attham ajananta anattham ajananta dhammam ajananta adhammam ajananta bhandanajata kalahajata vivadapanna annamannam mukhasattihi vitudanta viharanti: ","ud6.4:16.4":"‘ediso dhammo, nediso dhammo; ","ud6.4:16.5":"nediso dhammo, ediso dhammo’ti. ","ud6.4:17.1":"Bhutapubbam, bhikkhave, imissayeva savatthiya annataro raja ahosi. ","ud6.4:17.2":"Atha kho, bhikkhave, so raja annataram purisam amantesi: ","ud6.4:17.3":"‘ehi tvam, ambho purisa, yavataka savatthiya jaccandha te sabbe ekajjham sannipatehi’ti. ","ud6.4:17.4":"‘Evam, deva’ti kho, bhikkhave, so puriso tassa ranno patissutva yavataka savatthiya jaccandha te sabbe gahetva yena so raja tenupasankami; upasankamitva tam rajanam etadavoca: ","ud6.4:17.5":"‘sannipatita kho te, deva, yavataka savatthiya jaccandha’ti. ","ud6.4:17.6":"‘Tena hi, bhane, jaccandhanam hatthim dassehi’ti. ","ud6.4:17.7":"‘Evam, deva’ti kho, bhikkhave, so puriso tassa ranno patissutva jaccandhanam hatthim dassesi—","ud6.4:18.1":"Ekaccanam jaccandhanam hatthissa sisam dassesi: ","ud6.4:18.2":"‘ediso, jaccandha, hatthi’ti. ","ud6.4:18.3":"Ekaccanam jaccandhanam hatthissa kannam dassesi: ","ud6.4:18.4":"‘ediso, jaccandha, hatthi’ti. ","ud6.4:18.5":"Ekaccanam jaccandhanam hatthissa dantam dassesi: ","ud6.4:18.6":"‘ediso, jaccandha, hatthi’ti. ","ud6.4:18.7":"Ekaccanam jaccandhanam hatthissa sondam dassesi: ","ud6.4:18.8":"‘ediso, jaccandha, hatthi’ti. ","ud6.4:18.9":"Ekaccanam jaccandhanam hatthissa kayam dassesi: ","ud6.4:18.10":"‘ediso, jaccandha, hatthi’ti. ","ud6.4:18.11":"Ekaccanam jaccandhanam hatthissa padam dassesi: ","ud6.4:18.12":"‘ediso, jaccandha, hatthi’ti. ","ud6.4:18.13":"Ekaccanam jaccandhanam hatthissa satthim dassesi: ","ud6.4:18.14":"‘ediso, jaccandha, hatthi’ti. ","ud6.4:18.15":"Ekaccanam jaccandhanam hatthissa nanguttham dassesi: ","ud6.4:18.16":"‘ediso, jaccandha, hatthi’ti. ","ud6.4:18.17":"Ekaccanam jaccandhanam hatthissa valadhim dassesi: ","ud6.4:18.18":"‘ediso, jaccandha, hatthi’ti. ","ud6.4:19.1":"Atha kho, bhikkhave, so puriso jaccandhanam hatthim dassetva yena so raja tenupasankami; upasankamitva tam rajanam etadavoca: ","ud6.4:19.2":"‘dittho kho tehi, deva, jaccandhehi hatthi; ","ud6.4:19.3":"yassadani kalam mannasi’ti. ","ud6.4:20.1":"Atha kho, bhikkhave, so raja yena te jaccandha tenupasankami; upasankamitva te jaccandhe etadavoca: ","ud6.4:20.2":"‘dittho vo, jaccandha, hatthi’ti? ","ud6.4:20.3":"‘Evam, deva, dittho no hatthi’ti. ","ud6.4:20.4":"‘Vadetha, jaccandha, kidiso hatthi’ti? ","ud6.4:21.1":"Yehi, bhikkhave, jaccandhehi hatthissa sisam dittham ahosi, te evamahamsu: ","ud6.4:21.2":"‘ediso, deva, hatthi seyyathapi kumbho’ti. ","ud6.4:22.1":"Yehi, bhikkhave, jaccandhehi hatthissa kanno dittho ahosi, te evamahamsu: ","ud6.4:22.2":"‘ediso, deva, hatthi seyyathapi suppo’ti. ","ud6.4:23.1":"Yehi, bhikkhave, jaccandhehi hatthissa danto dittho ahosi, te evamahamsu: ","ud6.4:23.2":"‘ediso, deva, hatthi seyyathapi khilo’ti. ","ud6.4:24.1":"Yehi, bhikkhave, jaccandhehi hatthissa sondo dittho ahosi, te evamahamsu: ","ud6.4:24.2":"‘ediso, deva, hatthi seyyathapi nangalisa’ti. ","ud6.4:25.1":"Yehi, bhikkhave, jaccandhehi hatthissa kayo dittho ahosi, te evamahamsu: ","ud6.4:25.2":"‘ediso, deva, hatthi seyyathapi kottho’ti. ","ud6.4:26.1":"Yehi, bhikkhave, jaccandhehi hatthissa pado dittho ahosi, te evamahamsu: ","ud6.4:26.2":"‘ediso, deva, hatthi seyyathapi thuno’ti. ","ud6.4:27.1":"Yehi, bhikkhave, jaccandhehi hatthissa satthi dittho ahosi, te evamahamsu: ","ud6.4:27.2":"‘ediso, deva, hatthi seyyathapi udukkhalo’ti. ","ud6.4:28.1":"Yehi, bhikkhave, jaccandhehi hatthissa nanguttham dittham ahosi, te evamahamsu: ","ud6.4:28.2":"‘ediso, deva, hatthi seyyathapi musalo’ti. ","ud6.4:29.1":"Yehi, bhikkhave, jaccandhehi hatthissa valadhi dittho ahosi, te evamahamsu: ","ud6.4:29.2":"‘ediso, deva, hatthi seyyathapi sammajjani’ti. ","ud6.4:30.1":"Te ‘ediso hatthi, nediso hatthi; ","ud6.4:30.2":"nediso hatthi, ediso hatthi’ti annamannam mutthihi samsumbhimsu. ","ud6.4:30.3":"Tena ca pana, bhikkhave, so raja attamano ahosi. ","ud6.4:31.1":"Evamevam kho, bhikkhave, annatitthiya paribbajaka andha acakkhuka. ","ud6.4:31.2":"Te attham na jananti anattham na jananti, dhammam na jananti adhammam na jananti. ","ud6.4:31.3":"Te attham ajananta anattham ajananta, dhammam ajananta adhammam ajananta bhandanajata kalahajata vivadapanna annamannam mukhasattihi vitudanta viharanti: ","ud6.4:31.4":"‘ediso dhammo, nediso dhammo; ","ud6.4:31.5":"nediso dhammo, ediso dhammo’”ti. ","ud6.4:32.1":"Atha kho bhagava etamattham viditva tayam velayam imam udanam udanesi: ","ud6.4:33.1":"“Imesu kira sajjanti, ","ud6.4:33.2":"eke samanabrahmana; ","ud6.4:33.3":"Viggayha nam vivadanti, ","ud6.4:33.4":"jana ekangadassino”ti. ","ud6.4:33.5":"Catuttham. "}