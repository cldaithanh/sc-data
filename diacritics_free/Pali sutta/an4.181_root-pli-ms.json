{"an4.181:0.1":"Anguttara Nikaya 4.181 ","an4.181:0.2":"19. Brahmanavagga ","an4.181:0.3":"Yodhajivasutta ","an4.181:1.1":"“Catuhi, bhikkhave, angehi samannagato yodhajivo rajaraho hoti rajabhoggo, ranno anganteva sankham gacchati. ","an4.181:1.2":"Katamehi catuhi? ","an4.181:1.3":"Idha, bhikkhave, yodhajivo thanakusalo ca hoti, durepati ca, akkhanavedhi ca, mahato ca kayassa padaleta. ","an4.181:1.4":"Imehi kho, bhikkhave, catuhi angehi samannagato yodhajivo rajaraho hoti rajabhoggo, ranno anganteva sankham gacchati. ","an4.181:1.5":"Evamevam kho, bhikkhave, catuhi dhammehi samannagato bhikkhu ahuneyyo hoti pahuneyyo dakkhineyyo anjalikaraniyo anuttaram punnakkhettam lokassa. ","an4.181:1.6":"Katamehi catuhi? ","an4.181:1.7":"Idha, bhikkhave, bhikkhu thanakusalo ca hoti, durepati ca, akkhanavedhi ca, mahato ca kayassa padaleta. ","an4.181:2.1":"Kathanca, bhikkhave, bhikkhu thanakusalo hoti? ","an4.181:2.2":"Idha, bhikkhave, bhikkhu silava hoti …pe… samadaya sikkhati sikkhapadesu. ","an4.181:2.3":"Evam kho, bhikkhave, bhikkhu thanakusalo hoti. ","an4.181:3.1":"Kathanca, bhikkhave, bhikkhu durepati hoti? ","an4.181:3.2":"Idha, bhikkhave, bhikkhu yam kinci rupam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, sabbam rupam ‘netam mama, nesohamasmi, na meso atta’ti evametam yathabhutam sammappannaya passati. ","an4.181:3.3":"Ya kaci vedana … ","an4.181:3.4":"ya kaci sanna … ","an4.181:3.5":"ye keci sankhara … ","an4.181:3.6":"yam kinci vinnanam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, sabbam vinnanam ‘netam mama, nesohamasmi, na meso atta’ti evametam yathabhutam sammappannaya passati. ","an4.181:3.7":"Evam kho, bhikkhave, bhikkhu durepati hoti. ","an4.181:4.1":"Kathanca, bhikkhave, bhikkhu akkhanavedhi hoti? ","an4.181:4.2":"Idha, bhikkhave, bhikkhu ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an4.181:4.3":"Evam kho, bhikkhave, bhikkhu akkhanavedhi hoti. ","an4.181:5.1":"Kathanca, bhikkhave, bhikkhu mahato kayassa padaleta hoti? ","an4.181:5.2":"Idha, bhikkhave, bhikkhu mahantam avijjakkhandham padaleta. ","an4.181:5.3":"Evam kho, bhikkhave, bhikkhu mahato kayassa padaleta hoti. ","an4.181:5.4":"Imehi kho, bhikkhave, catuhi dhammehi samannagato bhikkhu ahuneyyo hoti …pe… anuttaram punnakkhettam lokassa”ti. ","an4.181:5.5":"Pathamam. "}