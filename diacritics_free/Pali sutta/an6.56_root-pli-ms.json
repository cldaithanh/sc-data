{"an6.56:0.1":"Anguttara Nikaya 6.56 ","an6.56:0.2":"6. Mahavagga ","an6.56:0.3":"Phaggunasutta ","an6.56:1.1":"Tena kho pana samayena ayasma phagguno abadhiko hoti dukkhito balhagilano. ","an6.56:1.2":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","an6.56:1.3":"“ayasma, bhante, phagguno abadhiko dukkhito balhagilano. ","an6.56:1.4":"Sadhu, bhante, bhagava yenayasma phagguno tenupasankamatu anukampam upadaya”ti. ","an6.56:1.5":"Adhivasesi bhagava tunhibhavena. ","an6.56:1.6":"Atha kho bhagava sayanhasamayam patisallana vutthito yenayasma phagguno tenupasankami. ","an6.56:1.7":"Addasa kho ayasma phagguno bhagavantam duratova agacchantam. ","an6.56:1.8":"Disvana mancake samadhosi. ","an6.56:1.9":"Atha kho bhagava ayasmantam phaggunam etadavoca: ","an6.56:1.10":"“alam, phagguna, ma tvam mancake samadhosi. ","an6.56:1.11":"Santimani asanani parehi pannattani, tatthaham nisidissami”ti. ","an6.56:1.12":"Nisidi bhagava pannatte asane. ","an6.56:1.13":"Nisajja kho bhagava ayasmantam phaggunam etadavoca: ","an6.56:2.1":"“Kacci te, phagguna, khamaniyam kacci yapaniyam? Kacci te dukkha vedana patikkamanti, no abhikkamanti; patikkamosanam pannayati, no abhikkamo”ti? ","an6.56:2.2":"“Na me, bhante, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","an6.56:3.1":"Seyyathapi, bhante, balava puriso tinhena sikharena muddhani abhimattheyya; evamevam kho me, bhante, adhimatta vata muddhani uhananti. ","an6.56:3.2":"Na me, bhante, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","an6.56:4.1":"Seyyathapi, bhante, balava puriso dalhena varattakkhandena sisavethanam dadeyya; evamevam kho me, bhante, adhimatta sise sisavedana. ","an6.56:4.2":"Na me, bhante, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","an6.56:5.1":"Seyyathapi, bhante, dakkho goghatako va goghatakantevasi va tinhena govikantanena kucchim parikanteyya; evamevam kho me, bhante, adhimatta vata kucchim parikantanti. ","an6.56:5.2":"Na me, bhante, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","an6.56:6.1":"Seyyathapi, bhante, dve balavanto purisa dubbalataram purisam nanabahasu gahetva angarakasuya santapeyyum samparitapeyyum; evamevam kho me, bhante, adhimatto kayasmim daho. ","an6.56:6.2":"Na me, bhante, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo”ti. ","an6.56:6.3":"Atha kho bhagava ayasmantam phaggunam dhammiya kathaya sandassetva samadapetva samuttejetva sampahamsetva utthayasana pakkami. ","an6.56:7.1":"Atha kho ayasma phagguno acirapakkantassa bhagavato kalamakasi. ","an6.56:7.2":"Tamhi cassa samaye maranakale indriyani vippasidimsu. ","an6.56:7.3":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","an6.56:7.4":"“ayasma, bhante, phagguno acirapakkantassa bhagavato kalamakasi. ","an6.56:7.5":"Tamhi cassa samaye maranakale indriyani vippasidimsu”ti. ","an6.56:8.1":"“Kim hananda, phaggunassa bhikkhuno indriyani na vippasidissanti. ","an6.56:8.2":"Phaggunassa, ananda, bhikkhuno pancahi orambhagiyehi samyojanehi cittam avimuttam ahosi. ","an6.56:8.3":"Tassa tam dhammadesanam sutva pancahi orambhagiyehi samyojanehi cittam vimuttam. ","an6.56:9.1":"Chayime, ananda, anisamsa kalena dhammassavane kalena atthupaparikkhaya. ","an6.56:9.2":"Katame cha? ","an6.56:9.3":"Idhananda, bhikkhuno pancahi orambhagiyehi samyojanehi cittam avimuttam hoti. ","an6.56:9.4":"So tamhi samaye maranakale labhati tathagatam dassanaya. ","an6.56:9.5":"Tassa tathagato dhammam deseti adikalyanam majjhekalyanam pariyosanakalyanam sattham sabyanjanam, kevalaparipunnam parisuddham brahmacariyam pakaseti. ","an6.56:9.6":"Tassa tam dhammadesanam sutva pancahi orambhagiyehi samyojanehi cittam vimuccati. ","an6.56:9.7":"Ayam, ananda, pathamo anisamso kalena dhammassavane. ","an6.56:10.1":"Puna caparam, ananda, bhikkhuno pancahi orambhagiyehi samyojanehi cittam avimuttam hoti. ","an6.56:10.2":"So tamhi samaye maranakale na heva kho labhati tathagatam dassanaya, api ca kho tathagatasavakam labhati dassanaya. ","an6.56:10.3":"Tassa tathagatasavako dhammam deseti adikalyanam majjhekalyanam pariyosanakalyanam sattham sabyanjanam, kevalaparipunnam parisuddham brahmacariyam pakaseti. ","an6.56:10.4":"Tassa tam dhammadesanam sutva pancahi orambhagiyehi samyojanehi cittam vimuccati. ","an6.56:10.5":"Ayam, ananda, dutiyo anisamso kalena dhammassavane. ","an6.56:11.1":"Puna caparam, ananda, bhikkhuno pancahi orambhagiyehi samyojanehi cittam avimuttam hoti. ","an6.56:11.2":"So tamhi samaye maranakale na heva kho labhati tathagatam dassanaya, napi tathagatasavakam labhati dassanaya; ","an6.56:11.3":"api ca kho yathasutam yathapariyattam dhammam cetasa anuvitakketi anuvicareti manasanupekkhati. ","an6.56:11.4":"Tassa yathasutam yathapariyattam dhammam cetasa anuvitakkayato anuvicarayato manasanupekkhato pancahi orambhagiyehi samyojanehi cittam vimuccati. ","an6.56:11.5":"Ayam, ananda, tatiyo anisamso kalena atthupaparikkhaya. ","an6.56:12.1":"Idhananda, bhikkhuno pancahi orambhagiyehi samyojanehi cittam vimuttam hoti, anuttare ca kho upadhisankhaye cittam avimuttam hoti. ","an6.56:12.2":"So tamhi samaye maranakale labhati tathagatam dassanaya. ","an6.56:12.3":"Tassa tathagato dhammam deseti adikalyanam majjhekalyanam …pe… brahmacariyam pakaseti. ","an6.56:12.4":"Tassa tam dhammadesanam sutva anuttare upadhisankhaye cittam vimuccati. ","an6.56:12.5":"Ayam, ananda, catuttho anisamso kalena dhammassavane. ","an6.56:13.1":"Puna caparam, ananda, bhikkhuno pancahi orambhagiyehi samyojanehi cittam vimuttam hoti, anuttare ca kho upadhisankhaye cittam avimuttam hoti. ","an6.56:13.2":"So tamhi samaye maranakale na heva kho labhati tathagatam dassanaya, api ca kho tathagatasavakam labhati dassanaya. ","an6.56:13.3":"Tassa tathagatasavako dhammam deseti adikalyanam …pe… parisuddham brahmacariyam pakaseti. ","an6.56:13.4":"Tassa tam dhammadesanam sutva anuttare upadhisankhaye cittam vimuccati. ","an6.56:13.5":"Ayam, ananda, pancamo anisamso kalena dhammassavane. ","an6.56:14.1":"Puna caparam, ananda, bhikkhuno pancahi orambhagiyehi samyojanehi cittam vimuttam hoti, anuttare ca kho upadhisankhaye cittam avimuttam hoti. ","an6.56:14.2":"So tamhi samaye maranakale na heva kho labhati tathagatam dassanaya, napi tathagatasavakam labhati dassanaya; ","an6.56:14.3":"api ca kho yathasutam yathapariyattam dhammam cetasa anuvitakketi anuvicareti manasanupekkhati. ","an6.56:14.4":"Tassa yathasutam yathapariyattam dhammam cetasa anuvitakkayato anuvicarayato manasanupekkhato anuttare upadhisankhaye cittam vimuccati. ","an6.56:14.5":"Ayam, ananda, chattho anisamso kalena atthupaparikkhaya. ","an6.56:15.1":"Ime kho, ananda, cha anisamsa kalena dhammassavane kalena atthupaparikkhaya”ti. ","an6.56:15.2":"Dutiyam. "}