{"sn12.52:0.1":"Samyutta Nikaya 12.52 ","sn12.52:0.2":"6. Dukkhavagga ","sn12.52:0.3":"Upadanasutta ","sn12.52:1.1":"Savatthiyam viharati. ","sn12.52:1.2":"“Upadaniyesu, bhikkhave, dhammesu assadanupassino viharato tanha pavaddhati. ","sn12.52:1.3":"Tanhapaccaya upadanam; ","sn12.52:1.4":"upadanapaccaya bhavo; ","sn12.52:1.5":"bhavapaccaya jati; ","sn12.52:1.6":"jatipaccaya jaramaranam sokaparidevadukkhadomanassupayasa sambhavanti. ","sn12.52:1.7":"Evametassa kevalassa dukkhakkhandhassa samudayo hoti. ","sn12.52:2.1":"Seyyathapi, bhikkhave, dasannam va katthavahanam visaya va katthavahanam timsaya va katthavahanam cattarisaya va katthavahanam mahaaggikkhandho jaleyya. ","sn12.52:2.2":"Tatra puriso kalena kalam sukkhani ceva tinani pakkhipeyya, sukkhani ca gomayani pakkhipeyya, sukkhani ca katthani pakkhipeyya. ","sn12.52:2.3":"Evanhi so, bhikkhave, mahaaggikkhandho tadaharo tadupadano ciram dighamaddhanam jaleyya. ","sn12.52:2.4":"Evameva kho, bhikkhave, upadaniyesu dhammesu assadanupassino viharato tanha pavaddhati. ","sn12.52:2.5":"Tanhapaccaya upadanam …pe… ","sn12.52:2.6":"evametassa kevalassa dukkhakkhandhassa samudayo hoti. ","sn12.52:3.1":"Upadaniyesu, bhikkhave, dhammesu adinavanupassino viharato tanha nirujjhati. ","sn12.52:3.2":"Tanhanirodha upadananirodho; ","sn12.52:3.3":"upadananirodha bhavanirodho; ","sn12.52:3.4":"bhavanirodha jatinirodho; ","sn12.52:3.5":"jatinirodha jaramaranam sokaparidevadukkhadomanassupayasa nirujjhanti. ","sn12.52:3.6":"Evametassa kevalassa dukkhakkhandhassa nirodho hoti. ","sn12.52:4.1":"Seyyathapi, bhikkhave, dasannam va katthavahanam visaya va timsaya va cattarisaya va katthavahanam mahaaggikkhandho jaleyya; ","sn12.52:4.2":"tatra puriso na kalena kalam sukkhani ceva tinani pakkhipeyya, na sukkhani ca gomayani pakkhipeyya, na sukkhani ca katthani pakkhipeyya. ","sn12.52:4.3":"Evanhi so, bhikkhave, mahaaggikkhandho purimassa ca upadanassa pariyadana annassa ca anupahara anaharo nibbayeyya. ","sn12.52:4.4":"Evameva kho, bhikkhave, upadaniyesu dhammesu adinavanupassino viharato tanha nirujjhati, ","sn12.52:4.5":"tanhanirodha upadananirodho …pe… ","sn12.52:4.6":"evametassa kevalassa dukkhakkhandhassa nirodho hoti”ti. ","sn12.52:4.7":"Dutiyam. "}