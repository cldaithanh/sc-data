{"mn47:0.1":"Majjhima Nikaya 47 ","mn47:0.2":"Vimamsakasutta ","mn47:1.1":"Evam me sutam—","mn47:1.2":"ekam samayam bhagava savatthiyam viharati jetavane anathapindikassa arame. ","mn47:1.3":"Tatra kho bhagava bhikkhu amantesi: ","mn47:1.4":"“bhikkhavo”ti. ","mn47:1.5":"“Bhadante”ti te bhikkhu bhagavato paccassosum. ","mn47:1.6":"Bhagava etadavoca: ","mn47:2.1":"“vimamsakena, bhikkhave, bhikkhuna parassa cetopariyayam ajanantena tathagate samannesana katabba ‘sammasambuddho va no va’ iti vinnanaya”ti. ","mn47:3.1":"“Bhagavammulaka no, bhante, dhamma, bhagavamnettika bhagavampatisarana; sadhu vata, bhante, bhagavantamyeva patibhatu etassa bhasitassa attho; bhagavato sutva bhikkhu dharessanti”ti. ","mn47:3.2":"“Tena hi, bhikkhave, sunatha, sadhukam manasi karotha, bhasissami”ti. ","mn47:3.3":"“Evam, bhante”ti kho te bhikkhu bhagavato paccassosum. ","mn47:3.4":"Bhagava etadavoca: ","mn47:4.1":"“Vimamsakena, bhikkhave, bhikkhuna parassa cetopariyayam ajanantena dvisu dhammesu tathagato samannesitabbo cakkhusotavinneyyesu dhammesu: ","mn47:4.2":"‘ye sankilittha cakkhusotavinneyya dhamma, samvijjanti va te tathagatassa no va’ti? ","mn47:4.3":"Tamenam samannesamano evam janati: ","mn47:4.4":"‘ye sankilittha cakkhusotavinneyya dhamma, na te tathagatassa samvijjanti’ti. ","mn47:5.1":"Yato nam samannesamano evam janati: ","mn47:5.2":"‘ye sankilittha cakkhusotavinneyya dhamma, na te tathagatassa samvijjanti’ti, tato nam uttarim samannesati: ","mn47:5.3":"‘ye vitimissa cakkhusotavinneyya dhamma, samvijjanti va te tathagatassa no va’ti? ","mn47:5.4":"Tamenam samannesamano evam janati: ","mn47:5.5":"‘ye vitimissa cakkhusotavinneyya dhamma, na te tathagatassa samvijjanti’ti. ","mn47:6.1":"Yato nam samannesamano evam janati: ","mn47:6.2":"‘ye vitimissa cakkhusotavinneyya dhamma, na te tathagatassa samvijjanti’ti, tato nam uttarim samannesati: ","mn47:6.3":"‘ye vodata cakkhusotavinneyya dhamma, samvijjanti va te tathagatassa no va’ti? ","mn47:6.4":"Tamenam samannesamano evam janati: ","mn47:6.5":"‘ye vodata cakkhusotavinneyya dhamma, samvijjanti te tathagatassa’ti. ","mn47:7.1":"Yato nam samannesamano evam janati: ","mn47:7.2":"‘ye vodata cakkhusotavinneyya dhamma, samvijjanti te tathagatassa’ti, tato nam uttarim samannesati: ","mn47:7.3":"‘digharattam samapanno ayamayasma imam kusalam dhammam, udahu ittarasamapanno’ti? ","mn47:7.4":"Tamenam samannesamano evam janati: ","mn47:7.5":"‘digharattam samapanno ayamayasma imam kusalam dhammam, nayamayasma ittarasamapanno’ti. ","mn47:8.1":"Yato nam samannesamano evam janati: ","mn47:8.2":"‘digharattam samapanno ayamayasma imam kusalam dhammam, nayamayasma ittarasamapanno’ti, tato nam uttarim samannesati: ","mn47:8.3":"‘nattajjhapanno ayamayasma bhikkhu yasappatto, samvijjantassa idhekacce adinava’ti? ","mn47:8.4":"Na tava, bhikkhave, bhikkhuno idhekacce adinava samvijjanti yava na nattajjhapanno hoti yasappatto. ","mn47:8.5":"Yato ca kho, bhikkhave, bhikkhu nattajjhapanno hoti yasappatto, athassa idhekacce adinava samvijjanti. ","mn47:8.6":"Tamenam samannesamano evam janati: ","mn47:8.7":"‘nattajjhapanno ayamayasma bhikkhu yasappatto, nassa idhekacce adinava samvijjanti’ti. ","mn47:9.1":"Yato nam samannesamano evam janati: ","mn47:9.2":"‘nattajjhapanno ayamayasma bhikkhu yasappatto, nassa idhekacce adinava samvijjanti’ti, tato nam uttarim samannesati: ","mn47:9.3":"‘abhayuparato ayamayasma, nayamayasma bhayuparato; ","mn47:9.4":"vitaragatta kame na sevati khaya ragassa’ti? ","mn47:9.5":"Tamenam samannesamano evam janati: ","mn47:9.6":"‘abhayuparato ayamayasma, nayamayasma bhayuparato; ","mn47:9.7":"vitaragatta kame na sevati khaya ragassa’ti. ","mn47:10.1":"Tance, bhikkhave, bhikkhum pare evam puccheyyum: ","mn47:10.2":"‘ke panayasmato akara, ke anvaya, yenayasma evam vadesi—","mn47:10.3":"abhayuparato ayamayasma, nayamayasma bhayuparato; ","mn47:10.4":"vitaragatta kame na sevati khaya ragassa’ti. ","mn47:10.5":"Samma byakaramano, bhikkhave, bhikkhu evam byakareyya: ","mn47:10.6":"‘tatha hi pana ayamayasma sanghe va viharanto eko va viharanto, ye ca tattha sugata ye ca tattha duggata, ye ca tattha ganamanusasanti, ye ca idhekacce amisesu sandissanti, ye ca idhekacce amisena anupalitta, nayamayasma tam tena avajanati. ","mn47:10.7":"Sammukha kho pana metam bhagavato sutam sammukha patiggahitam—","mn47:10.8":"abhayuparatohamasmi, nahamasmi bhayuparato, vitaragatta kame na sevami khaya ragassa’ti. ","mn47:11.1":"Tatra, bhikkhave, tathagatova uttarim patipucchitabbo: ","mn47:11.2":"‘ye sankilittha cakkhusotavinneyya dhamma, samvijjanti va te tathagatassa no va’ti? ","mn47:11.3":"Byakaramano, bhikkhave, tathagato evam byakareyya: ","mn47:11.4":"‘ye sankilittha cakkhusotavinneyya dhamma, na te tathagatassa samvijjanti’ti. ","mn47:12.1":"‘Ye vitimissa cakkhusotavinneyya dhamma, samvijjanti va te tathagatassa no va’ti? ","mn47:12.2":"Byakaramano, bhikkhave, tathagato evam byakareyya: ","mn47:12.3":"‘ye vitimissa cakkhusotavinneyya dhamma, na te tathagatassa samvijjanti’ti. ","mn47:13.1":"‘Ye vodata cakkhusotavinneyya dhamma, samvijjanti va te tathagatassa no va’ti? ","mn47:13.2":"Byakaramano, bhikkhave, tathagato evam byakareyya: ","mn47:13.3":"‘ye vodata cakkhusotavinneyya dhamma, samvijjanti te tathagatassa; ","mn47:13.4":"etam pathohamasmi, etam gocaro, no ca tena tammayo’ti. ","mn47:14.1":"Evamvadim kho, bhikkhave, sattharam arahati savako upasankamitum dhammassavanaya. ","mn47:14.2":"Tassa sattha dhammam deseti uttaruttarim panitapanitam kanhasukkasappatibhagam. ","mn47:14.3":"Yatha yatha kho, bhikkhave, bhikkhuno sattha dhammam deseti uttaruttarim panitapanitam kanhasukkasappatibhagam tatha tatha so tasmim dhamme abhinnaya idhekaccam dhammam dhammesu nittham gacchati, satthari pasidati: ","mn47:14.4":"‘sammasambuddho bhagava, svakkhato bhagavata dhammo, suppatipanno sangho’ti. ","mn47:15.1":"Tance, bhikkhave, bhikkhum pare evam puccheyyum: ","mn47:15.2":"‘ke panayasmato akara, ke anvaya, yenayasma evam vadesi—","mn47:15.3":"sammasambuddho bhagava, svakkhato bhagavata dhammo, suppatipanno sangho’ti? ","mn47:15.4":"Samma byakaramano, bhikkhave, bhikkhu evam byakareyya: ","mn47:15.5":"‘idhaham, avuso, yena bhagava tenupasankamim dhammassavanaya. ","mn47:15.6":"Tassa me bhagava dhammam deseti uttaruttarim panitapanitam kanhasukkasappatibhagam. ","mn47:15.7":"Yatha yatha me, avuso, bhagava dhammam deseti uttaruttarim panitapanitam kanhasukkasappatibhagam tatha tathaham tasmim dhamme abhinnaya idhekaccam dhammam dhammesu nitthamagamam, satthari pasidim—","mn47:15.8":"sammasambuddho bhagava, svakkhato bhagavata, dhammo, suppatipanno sangho’ti. ","mn47:16.1":"Yassa kassaci, bhikkhave, imehi akarehi imehi padehi imehi byanjanehi tathagate saddha nivittha hoti mulajata patitthita, ayam vuccati, bhikkhave, akaravati saddha dassanamulika; ","mn47:16.2":"dalha asamhariya samanena va brahmanena va devena va marena va brahmuna va kenaci va lokasmim. ","mn47:16.3":"Evam kho, bhikkhave, tathagate dhammasamannesana hoti. ","mn47:16.4":"Evanca pana tathagato dhammatasusamannittho hoti”ti. ","mn47:16.5":"Idamavoca bhagava. ","mn47:16.6":"Attamana te bhikkhu bhagavato bhasitam abhinandunti. ","mn47:16.7":"Vimamsakasuttam nitthitam sattamam. "}