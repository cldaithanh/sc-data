{"sn15.1:0.1":"Samyutta Nikaya 15.1 ","sn15.1:0.2":"1. Pathamavagga ","sn15.1:0.3":"Tinakatthasutta ","sn15.1:1.1":"Evam me sutam—","sn15.1:1.2":"ekam samayam bhagava savatthiyam viharati jetavane anathapindikassa arame. ","sn15.1:1.3":"Tatra kho bhagava bhikkhu amantesi: ","sn15.1:1.4":"“bhikkhavo”ti. ","sn15.1:1.5":"“Bhadante”ti te bhikkhu bhagavato paccassosum. ","sn15.1:1.6":"Bhagava etadavoca: ","sn15.1:1.7":"“Anamataggoyam, bhikkhave, samsaro. ","sn15.1:1.8":"Pubba koti na pannayati avijjanivarananam sattanam tanhasamyojananam sandhavatam samsaratam. ","sn15.1:1.9":"Seyyathapi, bhikkhave, puriso yam imasmim jambudipe tinakatthasakhapalasam tam chetva ekajjham samharitva caturangulam caturangulam ghatikam katva nikkhipeyya: ","sn15.1:1.10":"‘ayam me mata, tassa me matu ayam mata’ti, apariyadinnava, bhikkhave, tassa purisassa matumataro assu, atha imasmim jambudipe tinakatthasakhapalasam parikkhayam pariyadanam gaccheyya. ","sn15.1:1.11":"Tam kissa hetu? ","sn15.1:1.12":"Anamataggoyam, bhikkhave, samsaro. ","sn15.1:1.13":"Pubba koti na pannayati avijjanivarananam sattanam tanhasamyojananam sandhavatam samsaratam. ","sn15.1:1.14":"Evam digharattam vo, bhikkhave, dukkham paccanubhutam tibbam paccanubhutam byasanam paccanubhutam, katasi vaddhita. ","sn15.1:1.15":"Yavancidam, bhikkhave, alameva sabbasankharesu nibbinditum alam virajjitum alam vimuccitun”ti. ","sn15.1:1.16":"Pathamam. "}