{"sn4.23:0.1":"Samyutta Nikaya 4.23 ","sn4.23:0.2":"3. Tatiyavagga ","sn4.23:0.3":"Godhikasutta ","sn4.23:1.1":"Evam me sutam—","sn4.23:1.2":"ekam samayam bhagava rajagahe viharati veluvane kalandakanivape. ","sn4.23:1.3":"Tena kho pana samayena ayasma godhiko isigilipasse viharati kalasilayam. ","sn4.23:1.4":"Atha kho ayasma godhiko appamatto atapi pahitatto viharanto samayikam cetovimuttim phusi. ","sn4.23:1.5":"Atha kho ayasma godhiko tamha samayikaya cetovimuttiya parihayi. ","sn4.23:1.6":"Dutiyampi kho ayasma godhiko appamatto atapi pahitatto viharanto samayikam cetovimuttim phusi. ","sn4.23:1.7":"Dutiyampi kho ayasma godhiko tamha samayikaya cetovimuttiya parihayi. ","sn4.23:1.8":"Tatiyampi kho ayasma godhiko appamatto atapi pahitatto viharanto samayikam cetovimuttim phusi. ","sn4.23:1.9":"Tatiyampi kho ayasma godhiko tamha …pe… parihayi. ","sn4.23:1.10":"Catutthampi kho ayasma godhiko appamatto …pe… vimuttim phusi. ","sn4.23:1.11":"Catutthampi kho ayasma godhiko tamha …pe… parihayi. ","sn4.23:1.12":"Pancamampi kho ayasma godhiko …pe… cetovimuttim phusi. ","sn4.23:1.13":"Pancamampi kho ayasma …pe… vimuttiya parihayi. ","sn4.23:1.14":"Chatthampi kho ayasma godhiko appamatto atapi pahitatto viharanto samayikam cetovimuttim phusi. ","sn4.23:1.15":"Chatthampi kho ayasma godhiko tamha samayikaya cetovimuttiya parihayi. ","sn4.23:1.16":"Sattamampi kho ayasma godhiko appamatto atapi pahitatto viharanto samayikam cetovimuttim phusi. ","sn4.23:2.1":"Atha kho ayasmato godhikassa etadahosi: ","sn4.23:2.2":"“yava chattham khvaham samayikaya cetovimuttiya parihino. ","sn4.23:2.3":"Yannunaham sattham ahareyyan”ti. ","sn4.23:2.4":"Atha kho maro papima ayasmato godhikassa cetasa cetoparivitakkamannaya yena bhagava tenupasankami; upasankamitva bhagavantam gathahi ajjhabhasi: ","sn4.23:3.1":"“Mahavira mahapanna, ","sn4.23:3.2":"iddhiya yasasa jala; ","sn4.23:3.3":"Sabbaverabhayatita, ","sn4.23:3.4":"pade vandami cakkhuma. ","sn4.23:4.1":"Savako te mahavira, ","sn4.23:4.2":"maranam maranabhibhu; ","sn4.23:4.3":"Akankhati cetayati, ","sn4.23:4.4":"tam nisedha jutindhara. ","sn4.23:5.1":"Kathanhi bhagava tuyham, ","sn4.23:5.2":"Savako sasane rato; ","sn4.23:5.3":"Appattamanaso sekkho, ","sn4.23:5.4":"Kalam kayira janesuta”ti. ","sn4.23:6.1":"Tena kho pana samayena ayasmata godhikena sattham aharitam hoti. ","sn4.23:6.2":"Atha kho bhagava “maro ayam papima” iti viditva maram papimantam gathaya ajjhabhasi: ","sn4.23:7.1":"“Evanhi dhira kubbanti, ","sn4.23:7.2":"navakankhanti jivitam; ","sn4.23:7.3":"Samulam tanhamabbuyha, ","sn4.23:7.4":"godhiko parinibbuto”ti. ","sn4.23:8.1":"Atha kho bhagava bhikkhu amantesi: ","sn4.23:8.2":"“ayama, bhikkhave, yena isigilipassam kalasila tenupasankamissama yattha godhikena kulaputtena sattham aharitan”ti. ","sn4.23:8.3":"“Evam, bhante”ti kho te bhikkhu bhagavato paccassosum. ","sn4.23:9.1":"Atha kho bhagava sambahulehi bhikkhuhi saddhim yena isigilipassam kalasila tenupasankami. ","sn4.23:9.2":"Addasa kho bhagava ayasmantam godhikam duratova mancake vivattakkhandham semanam. ","sn4.23:9.3":"Tena kho pana samayena dhumayitattam timirayitattam gacchateva purimam disam, gacchati pacchimam disam, gacchati uttaram disam, gacchati dakkhinam disam, gacchati uddham, gacchati adho, gacchati anudisam. ","sn4.23:10.1":"Atha kho bhagava bhikkhu amantesi: ","sn4.23:10.2":"“passatha no tumhe, bhikkhave, etam dhumayitattam timirayitattam gacchateva purimam disam, gacchati pacchimam disam, gacchati uttaram disam, gacchati dakkhinam disam, gacchati uddham, gacchati adho, gacchati anudisan”ti? ","sn4.23:10.3":"“Evam, bhante”. ","sn4.23:10.4":"“Eso kho, bhikkhave, maro papima godhikassa kulaputtassa vinnanam samanvesati: ","sn4.23:10.5":"‘kattha godhikassa kulaputtassa vinnanam patitthitan’ti? ","sn4.23:10.6":"Appatitthitena ca, bhikkhave, vinnanena godhiko kulaputto parinibbuto”ti. ","sn4.23:10.7":"Atha kho maro papima beluvapanduvinam adaya yena bhagava tenupasankami; upasankamitva bhagavantam gathaya ajjhabhasi: ","sn4.23:11.1":"“Uddham adho ca tiriyam, ","sn4.23:11.2":"disa anudisa svaham; ","sn4.23:11.3":"Anvesam nadhigacchami, ","sn4.23:11.4":"godhiko so kuhim gato”ti. ","sn4.23:12.1":"“Yo dhiro dhitisampanno, ","sn4.23:12.2":"jhayi jhanarato sada; ","sn4.23:12.3":"Ahorattam anuyunjam, ","sn4.23:12.4":"jivitam anikamayam. ","sn4.23:13.1":"Jetvana maccuno senam, ","sn4.23:13.2":"anagantva punabbhavam; ","sn4.23:13.3":"Samulam tanhamabbuyha, ","sn4.23:13.4":"godhiko parinibbuto”ti. ","sn4.23:14.1":"Tassa sokaparetassa, ","sn4.23:14.2":"vina kaccha abhassatha; ","sn4.23:14.3":"Tato so dummano yakkho, ","sn4.23:14.4":"tatthevantaradhayathati. "}