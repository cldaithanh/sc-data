{"an4.109:0.1":"Anguttara Nikaya 4.109 ","an4.109:0.2":"11. Valahakavagga ","an4.109:0.3":"Rukkhasutta ","an4.109:1.1":"“Cattarome, bhikkhave, rukkha. ","an4.109:1.2":"Katame cattaro? ","an4.109:1.3":"Pheggu phegguparivaro, ","an4.109:1.4":"pheggu saraparivaro, ","an4.109:1.5":"saro phegguparivaro, ","an4.109:1.6":"saro saraparivaro—","an4.109:1.7":"Ime kho, bhikkhave, cattaro rukkha. ","an4.109:1.8":"Evamevam kho, bhikkhave, cattaro rukkhupama puggala santo samvijjamana lokasmim. ","an4.109:1.9":"Katame cattaro? ","an4.109:1.10":"Pheggu phegguparivaro, ","an4.109:1.11":"pheggu saraparivaro, ","an4.109:1.12":"saro phegguparivaro, ","an4.109:1.13":"saro saraparivaro. ","an4.109:2.1":"Kathanca, bhikkhave, puggalo pheggu hoti phegguparivaro? ","an4.109:2.2":"Idha, bhikkhave, ekacco puggalo dussilo hoti papadhammo; ","an4.109:2.3":"parisapissa hoti dussila papadhamma. ","an4.109:2.4":"Evam kho, bhikkhave, puggalo pheggu hoti phegguparivaro. ","an4.109:2.5":"Seyyathapi so, bhikkhave, rukkho pheggu phegguparivaro; ","an4.109:2.6":"tathupamaham, bhikkhave, imam puggalam vadami. ","an4.109:3.1":"Kathanca, bhikkhave, puggalo pheggu hoti saraparivaro? ","an4.109:3.2":"Idha, bhikkhave, ekacco puggalo dussilo hoti papadhammo; ","an4.109:3.3":"parisa ca khvassa hoti silavati kalyanadhamma. ","an4.109:3.4":"Evam kho, bhikkhave, puggalo pheggu hoti saraparivaro. ","an4.109:3.5":"Seyyathapi so, bhikkhave, rukkho pheggu saraparivaro; ","an4.109:3.6":"tathupamaham, bhikkhave, imam puggalam vadami. ","an4.109:4.1":"Kathanca, bhikkhave, puggalo saro hoti phegguparivaro? ","an4.109:4.2":"Idha, bhikkhave, ekacco puggalo silava hoti kalyanadhammo; ","an4.109:4.3":"parisa ca khvassa hoti dussila papadhamma. ","an4.109:4.4":"Evam kho, bhikkhave, puggalo saro hoti phegguparivaro. ","an4.109:4.5":"Seyyathapi so, bhikkhave, rukkho saro phegguparivaro; ","an4.109:4.6":"tathupamaham, bhikkhave, imam puggalam vadami. ","an4.109:5.1":"Kathanca, bhikkhave, puggalo saro hoti saraparivaro? ","an4.109:5.2":"Idha, bhikkhave, ekacco puggalo silava hoti kalyanadhammo; ","an4.109:5.3":"parisapissa hoti silavati kalyanadhamma. ","an4.109:5.4":"Evam kho, bhikkhave, puggalo saro hoti saraparivaro. ","an4.109:5.5":"Seyyathapi so, bhikkhave, rukkho saro saraparivaro; ","an4.109:5.6":"tathupamaham, bhikkhave, imam puggalam vadami. ","an4.109:5.7":"Ime kho, bhikkhave, cattaro rukkhupama puggala santo samvijjamana lokasmin”ti. ","an4.109:5.8":"Navamam. "}