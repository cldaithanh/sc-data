{"mn143:0.1":"Majjhima Nikaya 143 ","mn143:0.2":"Anathapindikovadasutta ","mn143:1.1":"Evam me sutam—","mn143:1.2":"ekam samayam bhagava savatthiyam viharati jetavane anathapindikassa arame. ","mn143:2.1":"Tena kho pana samayena anathapindiko gahapati abadhiko hoti dukkhito balhagilano. ","mn143:2.2":"Atha kho anathapindiko gahapati annataram purisam amantesi: ","mn143:2.3":"“ehi tvam, ambho purisa, yena bhagava tenupasankama; upasankamitva mama vacanena bhagavato pade sirasa vandahi: ","mn143:2.4":"‘anathapindiko, bhante, gahapati abadhiko dukkhito balhagilano. ","mn143:2.5":"So bhagavato pade sirasa vandati’ti. ","mn143:2.6":"Yena cayasma sariputto tenupasankama; upasankamitva mama vacanena ayasmato sariputtassa pade sirasa vandahi: ","mn143:2.7":"‘anathapindiko, bhante, gahapati abadhiko dukkhito balhagilano. ","mn143:2.8":"So ayasmato sariputtassa pade sirasa vandati’ti. ","mn143:2.9":"Evanca vadehi: ","mn143:2.10":"‘sadhu kira, bhante, ayasma sariputto yena anathapindikassa gahapatissa nivesanam tenupasankamatu anukampam upadaya’”ti. ","mn143:2.11":"“Evam, bhante”ti kho so puriso anathapindikassa gahapatissa patissutva yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho so puriso bhagavantam etadavoca: ","mn143:2.12":"“anathapindiko, bhante, gahapati abadhiko dukkhito balhagilano. ","mn143:2.13":"So bhagavato pade sirasa vandati”ti. ","mn143:2.14":"Yena cayasma sariputto tenupasankami; upasankamitva ayasmantam sariputtam abhivadetva ekamantam nisidi. Ekamantam nisinno kho so puriso ayasmantam sariputtam etadavoca: ","mn143:2.15":"“anathapindiko, bhante, gahapati abadhiko dukkhito balhagilano. ","mn143:2.16":"So ayasmato sariputtassa pade sirasa vandati; ","mn143:2.17":"evanca vadeti: ","mn143:2.18":"‘sadhu kira, bhante, ayasma sariputto yena anathapindikassa gahapatissa nivesanam tenupasankamatu anukampam upadaya’”ti. ","mn143:2.19":"Adhivasesi kho ayasma sariputto tunhibhavena. ","mn143:3.1":"Atha kho ayasma sariputto nivasetva pattacivaramadaya ayasmata anandena pacchasamanena yena anathapindikassa gahapatissa nivesanam tenupasankami; upasankamitva pannatte asane nisidi. Nisajja kho ayasma sariputto anathapindikam gahapatim etadavoca: ","mn143:3.2":"“kacci te, gahapati, khamaniyam, kacci yapaniyam? Kacci te dukkha vedana patikkamanti, no abhikkamanti; patikkamosanam pannayati, no abhikkamo”ti? ","mn143:4.1":"“Na me, bhante sariputta, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","mn143:4.2":"Seyyathapi, bhante sariputta, balava puriso tinhena sikharena muddhani abhimattheyya; evameva kho me, bhante sariputta, adhimatta vata muddhani uhananti. ","mn143:4.3":"Na me, bhante sariputta, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","mn143:4.4":"Seyyathapi, bhante sariputta, balava puriso dalhena varattakhandena sise sisavetham dadeyya; evameva kho me, bhante sariputta, adhimatta sise sisavedana. ","mn143:4.5":"Na me, bhante sariputta, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","mn143:4.6":"Seyyathapi, bhante sariputta, dakkho goghatako va goghatakantevasi va tinhena govikantanena kucchim parikanteyya; evameva kho me, bhante sariputta, adhimatta vata kucchim parikantanti. ","mn143:4.7":"Na me, bhante sariputta, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo. ","mn143:4.8":"Seyyathapi, bhante sariputta, dve balavanto purisa dubbalataram purisam nanabahasu gahetva angarakasuya santapeyyum, samparitapeyyum; evameva kho me, bhante sariputta, adhimatto kayasmim daho. ","mn143:4.9":"Na me, bhante sariputta, khamaniyam na yapaniyam. Balha me dukkha vedana abhikkamanti, no patikkamanti; abhikkamosanam pannayati, no patikkamo”ti. ","mn143:5.1":"“Tasmatiha te, gahapati, evam sikkhitabbam: ","mn143:5.2":"‘na cakkhum upadiyissami, na ca me cakkhunissitam vinnanam bhavissati’ti. ","mn143:5.3":"Evanhi te, gahapati, sikkhitabbam. ","mn143:5.4":"Tasmatiha te, gahapati, evam sikkhitabbam: ","mn143:5.5":"‘na sotam upadiyissami, na ca me sotanissitam vinnanam bhavissati’ti. ","mn143:5.6":"Evanhi te, gahapati, sikkhitabbam. ","mn143:5.7":"Tasmatiha te, gahapati, evam sikkhitabbam: ","mn143:5.8":"‘na ghanam upadiyissami, na ca me ghananissitam vinnanam bhavissati’ti. ","mn143:5.9":"Evanhi te, gahapati, sikkhitabbam. ","mn143:5.10":"Tasmatiha te, gahapati, evam sikkhitabbam: ","mn143:5.11":"‘na jivham upadiyissami, na ca me jivhanissitam vinnanam bhavissati’ti. ","mn143:5.12":"Evanhi te, gahapati, sikkhitabbam. ","mn143:5.13":"Tasmatiha te, gahapati, evam sikkhitabbam: ","mn143:5.14":"‘na kayam upadiyissami, na ca me kayanissitam vinnanam bhavissati’ti. ","mn143:5.15":"Evanhi te, gahapati, sikkhitabbam. ","mn143:5.16":"Tasmatiha te, gahapati, evam sikkhitabbam: ","mn143:5.17":"‘na manam upadiyissami, na ca me manonissitam vinnanam bhavissati’ti. ","mn143:5.18":"Evanhi te, gahapati, sikkhitabbam. ","mn143:6.1":"Tasmatiha te, gahapati, evam sikkhitabbam: ","mn143:6.2":"‘na rupam upadiyissami, na ca me rupanissitam vinnanam bhavissati’ti. ","mn143:6.3":"Evanhi te, gahapati, sikkhitabbam. ","mn143:6.4":"Tasmatiha te, gahapati, evam sikkhitabbam: ","mn143:6.5":"‘na saddam upadiyissami …pe… ","mn143:6.6":"na gandham upadiyissami … ","mn143:6.7":"na rasam upadiyissami … ","mn143:6.8":"na photthabbam upadiyissami … ","mn143:6.9":"na dhammam upadiyissami, na ca me dhammanissitam vinnanam bhavissati’ti. ","mn143:6.10":"Evanhi te, gahapati, sikkhitabbam. ","mn143:7.1":"Tasmatiha te, gahapati, evam sikkhitabbam: ","mn143:7.2":"‘na cakkhuvinnanam upadiyissami, na ca me cakkhuvinnananissitam vinnanam bhavissati’ti. ","mn143:7.3":"Evanhi te, gahapati, sikkhitabbam. ","mn143:7.4":"Tasmatiha te, gahapati, evam sikkhitabbam: ","mn143:7.5":"‘na sotavinnanam upadiyissami … ","mn143:7.6":"na ghanavinnanam upadiyissami … ","mn143:7.7":"na jivhavinnanam upadiyissami … ","mn143:7.8":"na kayavinnanam upadiyissami … ","mn143:7.9":"na manovinnanam upadiyissami, na ca me manovinnananissitam vinnanam bhavissati’ti. ","mn143:7.10":"Evanhi te, gahapati, sikkhitabbam. ","mn143:8.1":"Tasmatiha te, gahapati, evam sikkhitabbam: ","mn143:8.2":"‘na cakkhusamphassam upadiyissami, na ca me cakkhusamphassanissitam vinnanam bhavissati’ti. ","mn143:8.3":"Evanhi te, gahapati, sikkhitabbam. ","mn143:8.4":"Tasmatiha te, gahapati, evam sikkhitabbam: ","mn143:8.5":"‘na sotasamphassam upadiyissami … ","mn143:8.6":"na ghanasamphassam upadiyissami … ","mn143:8.7":"na jivhasamphassam upadiyissami … ","mn143:8.8":"na kayasamphassam upadiyissami … ","mn143:8.9":"na manosamphassam upadiyissami, na ca me manosamphassanissitam vinnanam bhavissati’ti. ","mn143:8.10":"Evanhi te, gahapati, sikkhitabbam. ","mn143:9.1":"Tasmatiha te, gahapati, evam sikkhitabbam: ","mn143:9.2":"‘na cakkhusamphassajam vedanam upadiyissami, na ca me cakkhusamphassajavedananissitam vinnanam bhavissati’ti. ","mn143:9.3":"Evanhi te, gahapati, sikkhitabbam. ","mn143:9.4":"Tasmatiha te, gahapati, evam sikkhitabbam: ","mn143:9.5":"‘na sotasamphassajam vedanam upadiyissami … ","mn143:9.6":"na ghanasamphassajam vedanam upadiyissami … ","mn143:9.7":"na jivhasamphassajam vedanam upadiyissami … ","mn143:9.8":"na kayasamphassajam vedanam upadiyissami … ","mn143:9.9":"na manosamphassajam vedanam upadiyissami, na ca me manosamphassajavedananissitam vinnanam bhavissati’ti. ","mn143:9.10":"Evanhi te, gahapati, sikkhitabbam. ","mn143:10.1":"Tasmatiha te, gahapati, evam sikkhitabbam: ","mn143:10.2":"‘na pathavidhatum upadiyissami, na ca me pathavidhatunissitam vinnanam bhavissati’ti. ","mn143:10.3":"Evanhi te, gahapati, sikkhitabbam. ","mn143:10.4":"Tasmatiha te, gahapati, evam sikkhitabbam: ","mn143:10.5":"‘na apodhatum upadiyissami … ","mn143:10.6":"na tejodhatum upadiyissami … ","mn143:10.7":"na vayodhatum upadiyissami … ","mn143:10.8":"na akasadhatum upadiyissami … ","mn143:10.9":"na vinnanadhatum upadiyissami, na ca me vinnanadhatunissitam vinnanam bhavissati’ti. ","mn143:10.10":"Evanhi te, gahapati, sikkhitabbam. ","mn143:11.1":"Tasmatiha te, gahapati, evam sikkhitabbam: ","mn143:11.2":"‘na rupam upadiyissami, na ca me rupanissitam vinnanam bhavissati’ti. ","mn143:11.3":"Evanhi te, gahapati, sikkhitabbam. ","mn143:11.4":"Tasmatiha te, gahapati, evam sikkhitabbam: ","mn143:11.5":"‘na vedanam upadiyissami … ","mn143:11.6":"na sannam upadiyissami … ","mn143:11.7":"na sankhare upadiyissami … ","mn143:11.8":"na vinnanam upadiyissami, na ca me vinnananissitam vinnanam bhavissati’ti. ","mn143:11.9":"Evanhi te, gahapati, sikkhitabbam. ","mn143:12.1":"Tasmatiha te, gahapati, evam sikkhitabbam: ","mn143:12.2":"‘na akasanancayatanam upadiyissami, na ca me akasanancayatananissitam vinnanam bhavissati’ti. ","mn143:12.3":"Evanhi te, gahapati, sikkhitabbam. ","mn143:12.4":"Tasmatiha te, gahapati, evam sikkhitabbam: ","mn143:12.5":"‘na vinnanancayatanam upadiyissami … ","mn143:12.6":"na akincannayatanam upadiyissami … ","mn143:12.7":"na nevasannanasannayatanam upadiyissami, na ca me nevasannanasannayatananissitam vinnanam bhavissati’ti. ","mn143:12.8":"Evanhi te, gahapati, sikkhitabbam. ","mn143:13.1":"Tasmatiha te, gahapati, evam sikkhitabbam: ","mn143:13.2":"‘na idhalokam upadiyissami, na ca me idhalokanissitam vinnanam bhavissati’ti. ","mn143:13.3":"Evanhi te, gahapati, sikkhitabbam. ","mn143:14.1":"Tasmatiha te, gahapati, evam sikkhitabbam: ","mn143:14.2":"‘na paralokam upadiyissami, na ca me paralokanissitam vinnanam bhavissati’ti. ","mn143:14.3":"Evanhi te, gahapati, sikkhitabbam. ","mn143:14.4":"Tasmatiha te, gahapati, evam sikkhitabbam: ","mn143:14.5":"‘yampi me dittham sutam mutam vinnatam pattam pariyesitam anupariyesitam anucaritam manasa tampi na upadiyissami, na ca me tannissitam vinnanam bhavissati’ti. ","mn143:14.6":"Evanhi te, gahapati, sikkhitabban”ti. ","mn143:15.1":"Evam vutte, anathapindiko gahapati parodi, assuni pavattesi. ","mn143:15.2":"Atha kho ayasma anando anathapindikam gahapatim etadavoca: ","mn143:15.3":"“oliyasi kho tvam, gahapati, samsidasi kho tvam, gahapati”ti? ","mn143:15.4":"“Naham, bhante ananda, oliyami, napi samsidami; ","mn143:15.5":"api ca me digharattam sattha payirupasito manobhavaniya ca bhikkhu; ","mn143:15.6":"na ca me evarupi dhammi katha sutapubba”ti. ","mn143:15.7":"“Na kho, gahapati, gihinam odatavasananam evarupi dhammi katha patibhati; ","mn143:15.8":"pabbajitanam kho, gahapati, evarupi dhammi katha patibhati”ti. ","mn143:15.9":"“Tena hi, bhante sariputta, gihinampi odatavasananam evarupi dhammi katha patibhatu. ","mn143:15.10":"Santi hi, bhante, kulaputta apparajakkhajatika, assavanata dhammassa parihayanti; ","mn143:15.11":"bhavissanti dhammassa annataro”ti. ","mn143:16.1":"Atha kho ayasma ca sariputto ayasma ca anando anathapindikam gahapatim imina ovadena ovaditva utthayasana pakkamimsu. ","mn143:16.2":"Atha kho anathapindiko gahapati, acirapakkante ayasmante ca sariputte ayasmante ca anande, kalamakasi tusitam kayam upapajji. ","mn143:17.1":"Atha kho anathapindiko devaputto abhikkantaya rattiya abhikkantavanno kevalakappam jetavanam obhasetva yena bhagava tenupasankami; upasankamitva bhagavantam abhivadetva ekamantam atthasi. ","mn143:17.2":"Ekamantam thito kho anathapindiko devaputto bhagavantam gathahi ajjhabhasi: ","mn143:17.3":"“Idanhi tam jetavanam, ","mn143:17.4":"isisanghanisevitam; ","mn143:17.5":"Avuttham dhammarajena, ","mn143:17.6":"pitisanjananam mama. ","mn143:17.7":"Kammam vijja ca dhammo ca, ","mn143:17.8":"silam jivitamuttamam; ","mn143:17.9":"Etena macca sujjhanti, ","mn143:17.10":"na gottena dhanena va. ","mn143:17.11":"Tasma hi pandito poso, ","mn143:17.12":"sampassam atthamattano; ","mn143:17.13":"Yoniso vicine dhammam, ","mn143:17.14":"evam tattha visujjhati. ","mn143:17.15":"Sariputtova pannaya, ","mn143:17.16":"silena upasamena ca; ","mn143:17.17":"Yopi parangato bhikkhu, ","mn143:17.18":"etavaparamo siya”ti. ","mn143:18.1":"Idamavoca anathapindiko devaputto. ","mn143:18.2":"Samanunno sattha ahosi. ","mn143:18.3":"Atha kho anathapindiko devaputto: ","mn143:18.4":"“samanunno me sattha”ti bhagavantam abhivadetva padakkhinam katva tatthevantaradhayi. ","mn143:19.1":"Atha kho bhagava tassa rattiya accayena bhikkhu amantesi: ","mn143:19.2":"“imam, bhikkhave, rattim annataro devaputto abhikkantaya rattiya abhikkantavanno kevalakappam jetavanam obhasetva yenaham tenupasankami; upasankamitva mam abhivadetva ekamantam atthasi. ","mn143:19.3":"Ekamantam thito kho so devaputto mam gathahi ajjhabhasi: ","mn143:19.4":"‘Idanhi tam jetavanam, ","mn143:19.5":"isisanghanisevitam; ","mn143:19.6":"Avuttham dhammarajena, ","mn143:19.7":"pitisanjananam mama. ","mn143:19.8":"Kammam vijja ca dhammo ca, ","mn143:19.9":"silam jivitamuttamam; ","mn143:19.10":"Etena macca sujjhanti, ","mn143:19.11":"na gottena dhanena va. ","mn143:19.12":"Tasma hi pandito poso, ","mn143:19.13":"sampassam atthamattano; ","mn143:19.14":"Yoniso vicine dhammam, ","mn143:19.15":"evam tattha visujjhati. ","mn143:19.16":"Sariputtova pannaya, ","mn143:19.17":"silena upasamena ca; ","mn143:19.18":"Yopi parangato bhikkhu, ","mn143:19.19":"etavaparamo siya’ti. ","mn143:19.20":"Idamavoca, bhikkhave, so devaputto. ","mn143:19.21":"‘Samanunno me sattha’ti mam abhivadetva padakkhinam katva tatthevantaradhayi”ti. ","mn143:20.1":"Evam vutte, ayasma anando bhagavantam etadavoca: ","mn143:20.2":"“so hi nuna so, bhante, anathapindiko devaputto bhavissati. ","mn143:20.3":"Anathapindiko, bhante, gahapati ayasmante sariputte abhippasanno ahosi”ti. ","mn143:20.4":"“Sadhu sadhu, ananda. ","mn143:20.5":"Yavatakam kho, ananda, takkaya pattabbam, anuppattam tam taya. ","mn143:20.6":"Anathapindiko so, ananda, devaputto”ti. ","mn143:20.7":"Idamavoca bhagava. ","mn143:20.8":"Attamano ayasma anando bhagavato bhasitam abhinanditi. ","mn143:20.9":"Anathapindikovadasuttam nitthitam pathamam. "}