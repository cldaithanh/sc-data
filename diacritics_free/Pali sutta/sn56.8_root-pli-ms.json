{"sn56.8:0.1":"Samyutta Nikaya 56.8 ","sn56.8:0.2":"1. Samadhivagga ","sn56.8:0.3":"Cintasutta ","sn56.8:1.1":"“Ma, bhikkhave, papakam akusalam cittam cinteyyatha: ","sn56.8:1.2":"‘sassato loko’ti va ‘asassato loko’ti va, ‘antava loko’ti va ‘anantava loko’ti va, ‘tam jivam tam sariran’ti va ‘annam jivam annam sariran’ti va, ‘hoti tathagato param marana’ti va ‘na hoti tathagato param marana’ti va, ‘hoti ca na ca hoti tathagato param marana’ti va, ‘neva hoti na na hoti tathagato param marana’ti va. ","sn56.8:1.3":"Tam kissa hetu? ","sn56.8:1.4":"Nesa, bhikkhave, cinta atthasamhita nadibrahmacariyaka na nibbidaya na viragaya na nirodhaya na upasamaya na abhinnaya na sambodhaya na nibbanaya samvattati. ","sn56.8:2.1":"Cintenta ca kho tumhe, bhikkhave, ‘idam dukkhan’ti cinteyyatha, ‘ayam dukkhasamudayo’ti cinteyyatha, ‘ayam dukkhanirodho’ti cinteyyatha, ‘ayam dukkhanirodhagamini patipada’ti cinteyyatha. ","sn56.8:2.2":"Tam kissa hetu? ","sn56.8:2.3":"Esa, bhikkhave, cinta atthasamhita, esa adibrahmacariyaka, esa nibbidaya viragaya nirodhaya upasamaya abhinnaya sambodhaya nibbanaya samvattati. ","sn56.8:3.1":"Tasmatiha, bhikkhave, ‘idam dukkhan’ti yogo karaniyo …pe… ‘ayam dukkhanirodhagamini patipada’ti yogo karaniyo”ti. ","sn56.8:3.2":"Atthamam. "}