{"sn22.81:0.1":"Samyutta Nikaya 22.81 ","sn22.81:0.2":"8. Khajjaniyavagga ","sn22.81:0.3":"Palileyyasutta ","sn22.81:1.1":"Ekam samayam bhagava kosambiyam viharati ghositarame. ","sn22.81:1.2":"Atha kho bhagava pubbanhasamayam nivasetva pattacivaramadaya kosambim pindaya pavisi. ","sn22.81:1.3":"Kosambiyam pindaya caritva pacchabhattam pindapatapatikkanto samam senasanam samsametva pattacivaramadaya anamantetva upatthake anapaloketva bhikkhusangham eko adutiyo carikam pakkami. ","sn22.81:2.1":"Atha kho annataro bhikkhu acirapakkantassa bhagavato yenayasma anando tenupasankami; upasankamitva ayasmantam anandam etadavoca: ","sn22.81:2.2":"“esavuso ananda, bhagava samam senasanam samsametva pattacivaramadaya anamantetva upatthake anapaloketva bhikkhusangham eko adutiyo carikam pakkanto”ti. ","sn22.81:2.3":"“Yasmim, avuso, samaye bhagava samam senasanam samsametva pattacivaramadaya anamantetva upatthake anapaloketva bhikkhusangham eko adutiyo carikam pakkamati, ekova bhagava tasmim samaye viharitukamo hoti; ","sn22.81:2.4":"na bhagava tasmim samaye kenaci anubandhitabbo hoti”ti. ","sn22.81:3.1":"Atha kho bhagava anupubbena carikam caramano yena palileyyakam tadavasari. ","sn22.81:3.2":"Tatra sudam bhagava palileyyake viharati bhaddasalamule. ","sn22.81:3.3":"Atha kho sambahula bhikkhu yenayasma anando tenupasankamimsu; upasankamitva ayasmata anandena saddhim sammodimsu. ","sn22.81:3.4":"Sammodaniyam katham saraniyam vitisaretva ekamantam nisidimsu. Ekamantam nisinna kho te bhikkhu ayasmantam anandam etadavocum: ","sn22.81:3.5":"“cirassuta kho no, avuso ananda, bhagavato sammukha dhammi katha; ","sn22.81:3.6":"icchama mayam, avuso ananda, bhagavato sammukha dhammim katham sotun”ti. ","sn22.81:4.1":"Atha kho ayasma anando tehi bhikkhuhi saddhim yena palileyyakam bhaddasalamulam yena bhagava tenupasankami; upasankamitva bhagavantam abhivadetva ekamantam nisidi. ","sn22.81:4.2":"Ekamantam nisinne kho te bhikkhu bhagava dhammiya kathaya sandassesi samadapesi samuttejesi sampahamsesi. ","sn22.81:4.3":"Tena kho pana samayena annatarassa bhikkhuno evam cetaso parivitakko udapadi: ","sn22.81:4.4":"“katham nu kho janato katham passato anantara asavanam khayo hoti”ti? ","sn22.81:4.5":"Atha kho bhagava tassa bhikkhuno cetasa cetoparivitakkamannaya bhikkhu amantesi: ","sn22.81:4.6":"“vicayaso desito, bhikkhave, maya dhammo; ","sn22.81:4.7":"vicayaso desita cattaro satipatthana; ","sn22.81:4.8":"vicayaso desita cattaro sammappadhana; ","sn22.81:4.9":"vicayaso desita cattaro iddhipada; ","sn22.81:4.10":"vicayaso desitani pancindriyani; ","sn22.81:4.11":"vicayaso desitani panca balani; ","sn22.81:4.12":"vicayaso desita sattabojjhanga; ","sn22.81:4.13":"vicayaso desito ariyo atthangiko maggo. ","sn22.81:4.14":"Evam vicayaso desito, bhikkhave, maya dhammo. ","sn22.81:4.15":"Evam vicayaso desite kho, bhikkhave, maya dhamme atha ca panidhekaccassa bhikkhuno evam cetaso parivitakko udapadi: ","sn22.81:4.16":"‘katham nu kho janato katham passato anantara asavanam khayo hoti’ti? ","sn22.81:5.1":"Kathanca, bhikkhave, janato katham passato anantara asavanam khayo hoti? ","sn22.81:5.2":"Idha bhikkhave, assutava puthujjano ariyanam adassavi ariyadhammassa akovido ariyadhamme avinito, sappurisanam adassavi sappurisadhammassa akovido sappurisadhamme avinito ","sn22.81:5.3":"rupam attato samanupassati. ","sn22.81:5.4":"Ya kho pana sa, bhikkhave, samanupassana sankharo so. ","sn22.81:5.5":"So pana sankharo kimnidano kimsamudayo kimjatiko kimpabhavo? ","sn22.81:5.6":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:5.7":"tatojo so sankharo. ","sn22.81:5.8":"Iti kho, bhikkhave, sopi sankharo anicco sankhato paticcasamuppanno. ","sn22.81:5.9":"Sapi tanha anicca sankhata paticcasamuppanna. ","sn22.81:5.10":"Sapi vedana, sopi phasso anicco sankhato paticcasamuppanno. ","sn22.81:5.11":"Sapi avijja anicca sankhata paticcasamuppanna. ","sn22.81:5.12":"Evampi kho, bhikkhave, janato evam passato anantara asavanam khayo hoti. ","sn22.81:6.1":"Na heva kho rupam attato samanupassati; ","sn22.81:6.2":"api ca kho rupavantam attanam samanupassati. ","sn22.81:6.3":"Ya kho pana sa, bhikkhave, samanupassana sankharo so. ","sn22.81:6.4":"So pana sankharo kimnidano kimsamudayo kimjatiko kimpabhavo? ","sn22.81:6.5":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:6.6":"tatojo so sankharo. ","sn22.81:6.7":"Iti kho, bhikkhave, sopi sankharo anicco sankhato paticcasamuppanno. ","sn22.81:6.8":"Sapi tanha … ","sn22.81:6.9":"sapi vedana … ","sn22.81:6.10":"sopi phasso … ","sn22.81:6.11":"sapi avijja anicca sankhata paticcasamuppanna. ","sn22.81:6.12":"Evampi kho, bhikkhave, janato evam passato anantara asavanam khayo hoti. ","sn22.81:7.1":"Na heva kho rupam attato samanupassati, na rupavantam attanam samanupassati; ","sn22.81:7.2":"api ca kho attani rupam samanupassati. ","sn22.81:7.3":"Ya kho pana sa, bhikkhave, samanupassana sankharo so. ","sn22.81:7.4":"So pana sankharo kimnidano kimsamudayo kimjatiko kimpabhavo? ","sn22.81:7.5":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:7.6":"tatojo so sankharo. ","sn22.81:7.7":"Iti kho, bhikkhave, sopi sankharo anicco sankhato paticcasamuppanno. ","sn22.81:7.8":"Sapi tanha … ","sn22.81:7.9":"sapi vedana … ","sn22.81:7.10":"sopi phasso … ","sn22.81:7.11":"sapi avijja anicca sankhata paticcasamuppanna. ","sn22.81:7.12":"Evampi kho, bhikkhave, janato evam passato anantara asavanam khayo hoti. ","sn22.81:8.1":"Na heva kho rupam attato samanupassati, na rupavantam attanam samanupassati, na attani rupam samanupassati; ","sn22.81:8.2":"api ca kho rupasmim attanam samanupassati. ","sn22.81:8.3":"Ya kho pana sa, bhikkhave, samanupassana sankharo so. ","sn22.81:8.4":"So pana sankharo kimnidano kimsamudayo kimjatiko kimpabhavo? ","sn22.81:8.5":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:8.6":"tatojo so sankharo. ","sn22.81:8.7":"Iti kho, bhikkhave, sopi sankharo anicco sankhato paticcasamuppanno. ","sn22.81:8.8":"Sapi tanha … ","sn22.81:8.9":"sapi vedana … ","sn22.81:8.10":"sopi phasso … ","sn22.81:8.11":"sapi avijja anicca sankhata paticcasamuppanna. ","sn22.81:8.12":"Evampi kho, bhikkhave, janato …pe… asavanam khayo hoti. ","sn22.81:9.1":"Na heva kho rupam attato samanupassati, na rupavantam attanam, na attani rupam, na rupasmim attanam samanupassati; ","sn22.81:9.2":"api ca kho vedanam attato samanupassati, api ca kho vedanavantam attanam samanupassati, api ca kho attani vedanam samanupassati, api ca kho vedanaya attanam samanupassati; ","sn22.81:9.3":"api ca kho sannam … ","sn22.81:9.4":"api ca kho sankhare attato samanupassati, api ca kho sankharavantam attanam samanupassati, api ca kho attani sankhare samanupassati, api ca kho sankharesu attanam samanupassati; ","sn22.81:9.5":"api ca kho vinnanam attato samanupassati, api ca kho vinnanavantam attanam, api ca kho attani vinnanam, api ca kho vinnanasmim attanam samanupassati. ","sn22.81:9.6":"Ya kho pana sa, bhikkhave, samanupassana sankharo so. ","sn22.81:9.7":"So pana sankharo kimnidano …pe… kimpabhavo? ","sn22.81:9.8":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:9.9":"tatojo so sankharo. ","sn22.81:9.10":"Iti kho, bhikkhave, sopi sankharo anicco sankhato paticcasamuppanno. ","sn22.81:9.11":"Sapi tanha … ","sn22.81:9.12":"sapi vedana … ","sn22.81:9.13":"sopi phasso … ","sn22.81:9.14":"sapi avijja anicca sankhata paticcasamuppanna. ","sn22.81:9.15":"Evam kho, bhikkhave, janato evam passato anantara asavanam khayo hoti. ","sn22.81:10.1":"Na heva kho rupam attato samanupassati, ","sn22.81:10.2":"na vedanam attato samanupassati, ","sn22.81:10.3":"na sannam … ","sn22.81:10.4":"na sankhare … ","sn22.81:10.5":"na vinnanam attato samanupassati; ","sn22.81:10.6":"api ca kho evamditthi hoti: ","sn22.81:10.7":"‘so atta so loko, so pecca bhavissami nicco dhuvo sassato aviparinamadhammo’ti. ","sn22.81:10.8":"Ya kho pana sa, bhikkhave, sassataditthi sankharo so. ","sn22.81:10.9":"So pana sankharo kimnidano …pe… ","sn22.81:10.10":"evampi kho, bhikkhave, janato evam passato anantara asavanam khayo hoti. ","sn22.81:11.1":"Na heva kho rupam attato samanupassati, ","sn22.81:11.2":"na vedanam … ","sn22.81:11.3":"na sannam … ","sn22.81:11.4":"na sankhare … ","sn22.81:11.5":"na vinnanam attato samanupassati; ","sn22.81:11.6":"napi evamditthi hoti: ","sn22.81:11.7":"‘so atta so loko, so pecca bhavissami nicco dhuvo sassato aviparinamadhammo’ti. ","sn22.81:11.8":"Api ca kho evamditthi hoti: ","sn22.81:11.9":"‘no cassam no ca me siya nabhavissam na me bhavissati’ti. ","sn22.81:11.10":"Ya kho pana sa, bhikkhave, ucchedaditthi sankharo so. ","sn22.81:11.11":"So pana sankharo kimnidano kimsamudayo kimjatiko kimpabhavo? ","sn22.81:11.12":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:11.13":"tatojo so sankharo. ","sn22.81:11.14":"Iti kho, bhikkhave, sopi sankharo anicco …pe… ","sn22.81:11.15":"evampi kho, bhikkhave, janato evam passato anantara asavanam khayo hoti. ","sn22.81:12.1":"Na heva kho rupam attato samanupassati, na vedanam … ","sn22.81:12.2":"na sannam … ","sn22.81:12.3":"na sankhare … ","sn22.81:12.4":"na vinnanam attato samanupassati …pe… ","sn22.81:12.5":"na vinnanasmim attato samanupassati, napi evamditthi hoti: ","sn22.81:12.6":"‘so atta so loko, so pecca bhavissami nicco dhuvo sassato aviparinamadhammo’ti; ","sn22.81:12.7":"napi evamditthi hoti: ","sn22.81:12.8":"‘no cassam no ca me siya nabhavissam na me bhavissati’ti; ","sn22.81:12.9":"api ca kho kankhi hoti vicikicchi anitthangato saddhamme. ","sn22.81:12.10":"Ya kho pana sa, bhikkhave, kankhita vicikicchita anitthangatata saddhamme sankharo so. ","sn22.81:12.11":"So pana sankharo kimnidano kimsamudayo kimjatiko kimpabhavo? ","sn22.81:12.12":"Avijjasamphassajena, bhikkhave, vedayitena phutthassa assutavato puthujjanassa uppanna tanha; ","sn22.81:12.13":"tatojo so sankharo. ","sn22.81:12.14":"Iti kho, bhikkhave, sopi sankharo anicco sankhato paticcasamuppanno. ","sn22.81:12.15":"Sapi tanha anicca sankhata paticcasamuppanna. ","sn22.81:12.16":"Sapi vedana anicca sankhata paticcasamuppanna. ","sn22.81:12.17":"Sopi phasso anicco sankhato paticcasamuppanno. ","sn22.81:12.18":"Sapi avijja anicca sankhata paticcasamuppanna. ","sn22.81:12.19":"Evam kho, bhikkhave, janato evam passato anantara asavanam khayo hoti”ti. ","sn22.81:12.20":"Navamam. "}