{"sn35.87:0.1":"Samyutta Nikaya 35.87 ","sn35.87:0.2":"9. Channavagga ","sn35.87:0.3":"Channasutta ","sn35.87:1.1":"Ekam samayam bhagava rajagahe viharati veluvane kalandakanivape. ","sn35.87:1.2":"Tena kho pana samayena ayasma ca sariputto ayasma ca mahacundo ayasma ca channo gijjhakute pabbate viharanti. ","sn35.87:1.3":"Tena kho pana samayena yena ayasma channo abadhiko hoti dukkhito balhagilano. ","sn35.87:1.4":"Atha kho ayasma sariputto sayanhasamayam patisallana vutthito yenayasma mahacundo tenupasankami; upasankamitva ayasmantam mahacundam etadavoca: ","sn35.87:1.5":"“ayamavuso cunda, yenayasma channo tenupasankamissama gilanapucchaka”ti. ","sn35.87:1.6":"“Evamavuso”ti kho ayasma mahacundo ayasmato sariputtassa paccassosi. ","sn35.87:2.1":"Atha kho ayasma ca sariputto ayasma ca mahacundo yenayasma channo tenupasankamimsu; upasankamitva pannatte asane nisidimsu. Nisajja kho ayasma sariputto ayasmantam channam etadavoca: ","sn35.87:2.2":"“kacci te, avuso channa, khamaniyam, kacci yapaniyam, kacci dukkha vedana patikkamanti no abhikkamanti, patikkamosanam pannayati no abhikkamo”ti? ","sn35.87:3.1":"“Na me, avuso sariputta, khamaniyam na yapaniyam, balha me dukkha vedana abhikkamanti no patikkamanti, abhikkamosanam pannayati no patikkamo. ","sn35.87:3.2":"Seyyathapi, avuso, balava puriso tinhena sikharena muddhani abhimattheyya; evameva kho, avuso, adhimatta vata muddhani uhananti. ","sn35.87:3.3":"Na me, avuso, khamaniyam, na yapaniyam …pe… no patikkamo. ","sn35.87:3.4":"Seyyathapi, avuso, balava puriso dalhena varattakkhandena sise sisavetham dadeyya; evameva kho, avuso, adhimatta sise sisavedana. ","sn35.87:3.5":"Na me, avuso, khamaniyam, na yapaniyam …pe… no patikkamo. ","sn35.87:3.6":"Seyyathapi, avuso, dakkho goghatako va goghatakantevasi va tinhena govikantanena kucchim parikanteyya; evameva kho adhimatta vata kucchim parikantanti. ","sn35.87:3.7":"Na me, avuso, khamaniyam, na yapaniyam …pe… no patikkamo. ","sn35.87:3.8":"Seyyathapi, avuso, dve balavanto purisa dubbalataram purisam nanabahasu gahetva angarakasuya santapeyyum samparitapeyyum; evameva kho, avuso, adhimatto kayasmim daho. ","sn35.87:3.9":"Na me, avuso, khamaniyam, na yapaniyam, balha me dukkha vedana abhikkamanti no patikkamanti, abhikkamosanam pannayati no patikkamo. ","sn35.87:3.10":"Sattham, avuso sariputta, aharissami, navakankhami jivitan”ti. ","sn35.87:4.1":"“Ma ayasma channo sattham aharesi. ","sn35.87:4.2":"Yapetayasma channo, yapentam mayam ayasmantam channam icchama. ","sn35.87:4.3":"Sace ayasmato channassa natthi sappayani bhojanani, aham ayasmato channassa sappayani bhojanani pariyesissami. ","sn35.87:4.4":"Sace ayasmato channassa natthi sappayani bhesajjani, aham ayasmato channassa sappayani bhesajjani pariyesissami. ","sn35.87:4.5":"Sace ayasmato channassa natthi patirupa upatthaka, aham ayasmantam channam upatthahissami. ","sn35.87:4.6":"Ma ayasma channo sattham aharesi. ","sn35.87:4.7":"Yapetayasma channo, yapentam mayam ayasmantam channam icchama”ti. ","sn35.87:5.1":"“Na me, avuso sariputta, natthi sappayani bhojanani; ","sn35.87:5.2":"atthi me sappayani bhojanani. ","sn35.87:5.3":"Napi me natthi sappayani bhesajjani; ","sn35.87:5.4":"atthi me sappayani bhesajjani. ","sn35.87:5.5":"Napi me natthi patirupa upatthaka; ","sn35.87:5.6":"atthi me patirupa upatthaka. ","sn35.87:5.7":"Api ca me, avuso, sattha paricinno digharattam manapeneva, no amanapena. ","sn35.87:5.8":"Etanhi, avuso, savakassa patirupam yam sattharam paricareyya manapeneva, no amanapena. ","sn35.87:5.9":"‘Anupavajjam channo bhikkhu sattham aharissati’ti—evametam, avuso sariputta, dharehi”ti. ","sn35.87:6.1":"“Puccheyyama mayam ayasmantam channam kancideva desam, sace ayasma channo okasam karoti panhassa veyyakaranaya”ti. ","sn35.87:6.2":"“Pucchavuso sariputta, sutva vedissama”ti. ","sn35.87:7.1":"“Cakkhum, avuso channa, cakkhuvinnanam cakkhuvinnanavinnatabbe dhamme ‘etam mama, esohamasmi, eso me atta’ti samanupassasi …pe… ","sn35.87:7.2":"jivham, avuso channa, jivhavinnanam jivhavinnanavinnatabbe dhamme ‘etam mama, esohamasmi, eso me atta’ti samanupassasi …pe… ","sn35.87:7.3":"manam, avuso channa, manovinnanam manovinnanavinnatabbe dhamme ‘etam mama, esohamasmi, eso me atta’ti samanupassasi”ti? ","sn35.87:8.1":"“Cakkhum, avuso sariputta, cakkhuvinnanam cakkhuvinnanavinnatabbe dhamme ‘netam mama, nesohamasmi, na meso atta’ti samanupassami …pe… ","sn35.87:8.2":"jivham, avuso sariputta, jivhavinnanam jivhavinnanavinnatabbe dhamme ‘netam mama, nesohamasmi, na meso atta’ti samanupassami …pe… ","sn35.87:8.3":"manam, avuso sariputta, manovinnanam manovinnanavinnatabbe dhamme ‘netam mama, nesohamasmi, na meso atta’ti samanupassami”ti. ","sn35.87:9.1":"“Cakkhusmim, avuso channa, cakkhuvinnane cakkhuvinnanavinnatabbesu dhammesu kim disva kim abhinnaya cakkhum cakkhuvinnanam cakkhuvinnanavinnatabbe dhamme ‘netam mama, nesohamasmi, na meso atta’ti samanupassasi … ","sn35.87:9.2":"jivhaya, avuso channa, jivhavinnane jivhavinnanavinnatabbesu dhammesu kim disva kim abhinnaya jivham jivhavinnanam jivhavinnanavinnatabbe dhamme ‘netam mama, nesohamasmi, na meso atta’ti samanupassasi … ","sn35.87:9.3":"manasmim, avuso channa, manovinnane manovinnanavinnatabbesu dhammesu kim disva kim abhinnaya manam manovinnanam manovinnanavinnatabbe dhamme ‘netam mama, nesohamasmi, na meso atta’ti samanupassasi”ti? ","sn35.87:10.1":"“Cakkhusmim, avuso sariputta, cakkhuvinnane cakkhuvinnanavinnatabbesu dhammesu nirodham disva nirodham abhinnaya cakkhum cakkhuvinnanam cakkhuvinnanavinnatabbe dhamme ‘netam mama, nesohamasmi, na meso atta’ti samanupassami …pe… ","sn35.87:10.2":"jivhaya, avuso sariputta, jivhavinnane jivhavinnanavinnatabbesu dhammesu nirodham disva nirodham abhinnaya jivham jivhavinnanam jivhavinnanavinnatabbe dhamme ‘netam mama, nesohamasmi, na meso atta’ti samanupassami …pe… ","sn35.87:10.3":"manasmim, avuso sariputta, manovinnane manovinnanavinnatabbesu dhammesu nirodham disva nirodham abhinnaya manam manovinnanam manovinnanavinnatabbe dhamme ‘netam mama, nesohamasmi, na meso atta’ti samanupassami”ti. ","sn35.87:11.1":"Evam vutte, ayasma mahacundo ayasmantam channam etadavoca: ","sn35.87:11.2":"“tasmatiha, avuso channa, idampi tassa bhagavato sasanam niccakappam sadhukam manasi katabbam: ","sn35.87:11.3":"‘nissitassa calitam, anissitassa calitam natthi. ","sn35.87:11.4":"Calite asati passaddhi hoti. ","sn35.87:11.5":"Passaddhiya sati nati na hoti. ","sn35.87:11.6":"Natiya asati agatigati na hoti. ","sn35.87:11.7":"Agatigatiya asati cutupapato na hoti. ","sn35.87:11.8":"Cutupapate asati nevidha na huram na ubhayamantarena. ","sn35.87:11.9":"Esevanto dukkhassa’”ti. ","sn35.87:12.1":"Atha kho ayasma ca sariputto ayasma ca mahacundo ayasmantam channam imina ovadena ovaditva utthayasana pakkamimsu. ","sn35.87:12.2":"Atha kho ayasma channo acirapakkantesu tesu ayasmantesu sattham aharesi. ","sn35.87:13.1":"Atha kho ayasma sariputto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma sariputto bhagavantam etadavoca: ","sn35.87:13.2":"“ayasmata, bhante, channena sattham aharitam. ","sn35.87:13.3":"Tassa ka gati ko abhisamparayo”ti? ","sn35.87:13.4":"“Nanu te, sariputta, channena bhikkhuna sammukhayeva anupavajjata byakata”ti? ","sn35.87:13.5":"“Atthi, bhante, pubbavijjanam nama vajjigamo. ","sn35.87:13.6":"Tatthayasmato channassa mittakulani suhajjakulani upavajjakulani”ti. ","sn35.87:13.7":"“Honti hete, sariputta, channassa bhikkhuno mittakulani suhajjakulani upavajjakulani. ","sn35.87:13.8":"Na kho panaham, sariputta, ettavata saupavajjoti vadami. ","sn35.87:13.9":"Yo kho, sariputta, tanca kayam nikkhipati, annanca kayam upadiyati, tamaham saupavajjoti vadami. ","sn35.87:13.10":"Tam channassa bhikkhuno natthi. ","sn35.87:13.11":"‘Anupavajjam channena bhikkhuna sattham aharitan’ti—","sn35.87:13.12":"evametam, sariputta, dharehi”ti. ","sn35.87:13.13":"Catuttham. "}