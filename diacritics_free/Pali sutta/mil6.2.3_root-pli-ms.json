{"mil6.2.3:0.1":"Milindapanha ","mil6.2.3:0.2":"Anumanapanha ","mil6.2.3:0.3":"Nippapancavagga ","mil6.2.3:0.4":"3. Khinasavasatisammosapanha ","mil6.2.3:1.1":"“Bhante nagasena, atthi arahato satisammoso”ti? ","mil6.2.3:1.2":"“Vigatasatisammosa kho, maharaja, arahanto, natthi arahantanam satisammoso”ti. ","mil6.2.3:1.3":"“Apajjeyya pana, bhante, araha apattin”ti? ","mil6.2.3:1.4":"“Ama, maharaja”ti. ","mil6.2.3:1.5":"“Kismim vatthusmin”ti? ","mil6.2.3:1.6":"“Kutikare, maharaja, sancaritte, vikale kalasannaya, pavarite appavaritasannaya, anatiritte atirittasannaya”ti. ","mil6.2.3:2.1":"“Bhante nagasena, tumhe bhanatha—","mil6.2.3:2.2":"‘ye apattim apajjanti, te dvihi karanehi apajjanti anadariyena va ajananena va’ti. ","mil6.2.3:2.3":"Api nu kho, bhante, arahato anadariyam hoti, yam araha apattim apajjati”ti? ","mil6.2.3:2.4":"“Na hi, maharaja”ti. ","mil6.2.3:3.1":"“Yadi, bhante nagasena, araha apattim apajjati, natthi ca arahato anadariyam, tena hi atthi arahato satisammoso”ti? ","mil6.2.3:3.2":"“Natthi, maharaja, arahato satisammoso, apattinca araha apajjati”ti. ","mil6.2.3:4.1":"“Tena hi, bhante, karanena mam sannapehi, kim tattha karanan”ti? ","mil6.2.3:4.2":"“Dveme, maharaja, kilesa lokavajjam pannattivajjancati. ","mil6.2.3:4.3":"Katamam, maharaja, lokavajjam? ","mil6.2.3:4.4":"Dasa akusalakammapatha, idam vuccati lokavajjam. ","mil6.2.3:4.5":"Katamam pannattivajjam? ","mil6.2.3:4.6":"Yam loke atthi samananam ananucchavikam ananulomikam, gihinam anavajjam. ","mil6.2.3:4.7":"Tattha bhagava savakanam sikkhapadam pannapeti ‘yavajivam anatikkamaniyan’ti. ","mil6.2.3:4.8":"Vikalabhojanam, maharaja, lokassa anavajjam, tam jinasasane vajjam. ","mil6.2.3:4.9":"Bhutagamavikopanam, maharaja, lokassa anavajjam, tam jinasasane vajjam. ","mil6.2.3:4.10":"Udake hassadhammam, maharaja, lokassa anavajjam, tam jinasasane vajjam. ","mil6.2.3:4.11":"Iti evarupani evarupani, maharaja, jinasasane vajjani, idam vuccati pannattivajjam. ","mil6.2.3:4.12":"Lokavajjam abhabbo khinasavo tam ajjhacaritum. ","mil6.2.3:5.1":"Yam kilesam pannattivajjam, tam ajananto apajjeyya. ","mil6.2.3:5.2":"Avisayo, maharaja, ekaccassa arahato sabbam janitum, na hi tassa balam atthi sabbam janitum. ","mil6.2.3:5.3":"Anannatam, maharaja, arahato itthipurisanam namampi gottampi, maggopi tassa mahiya anannato; ","mil6.2.3:5.4":"vimuttimyeva, maharaja, ekacco araha janeyya; ","mil6.2.3:5.5":"chalabhinno araha sakavisayam janeyya; ","mil6.2.3:5.6":"sabbannu, maharaja, tathagatova sabbam janati”ti. ","mil6.2.3:5.7":"“Sadhu, bhante nagasena, evametam tatha sampaticchami”ti. ","mil6.2.3:6.1":"Khinasavasatisammosapanho tatiyo. "}