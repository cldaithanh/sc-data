{"mil7.5.6:0.1":"Milindapanha ","mil7.5.6:0.2":"Opammakathapanha ","mil7.5.6:0.3":"Upacikavagga ","mil7.5.6:0.4":"6. Jarasingalangapanha ","mil7.5.6:1.1":"“Bhante nagasena, ‘jarasingalassa dve angani gahetabbani’ti yam vadesi, katamani tani dve angani gahetabbani”ti? ","mil7.5.6:1.2":"“Yatha, maharaja, jarasingalo bhojanam patilabhitva ajigucchamano yavadattham aharayati; ","mil7.5.6:1.3":"evameva kho, maharaja, yogina yogavacarena bhojanam patilabhitva ajigucchamanena sarirayapanamattameva paribhunjitabbam. ","mil7.5.6:1.4":"Idam, maharaja, jarasingalassa pathamam angam gahetabbam. ","mil7.5.6:1.5":"Bhasitampetam, maharaja, therena mahakassapena—","mil7.5.6:2.1":"‘Senasanamha oruyha, ","mil7.5.6:2.2":"gamam pindaya pavisim; ","mil7.5.6:2.3":"Bhunjantam purisam kutthim, ","mil7.5.6:2.4":"sakkacca nam upatthahim. ","mil7.5.6:3.1":"So me pakkena hatthena, ","mil7.5.6:3.2":"alopam upanamayi; ","mil7.5.6:3.3":"Alopam pakkhipantassa, ","mil7.5.6:3.4":"angulipettha chijjatha. ","mil7.5.6:4.1":"Kuttamulanca nissaya, ","mil7.5.6:4.2":"alopam tam abhunjisam; ","mil7.5.6:4.3":"Bhunjamane va bhutte va, ","mil7.5.6:4.4":"jeguccham me na vijjati’ti. ","mil7.5.6:5.1":"Puna caparam, maharaja, jarasingalo bhojanam patilabhitva na vicinati lukham va panitam vati; ","mil7.5.6:5.2":"evameva kho, maharaja, yogina yogavacarena bhojanam patilabhitva na vicinitabbam ‘lukham va panitam va sampannam va asampannam va’ti, yathaladdhena santussitabbam. ","mil7.5.6:5.3":"Idam, maharaja, jarasingalassa dutiyam angam gahetabbam. ","mil7.5.6:5.4":"Bhasitampetam, maharaja, therena upasenena vangantaputtena—","mil7.5.6:6.1":"‘Lukhenapi ca santusse, ","mil7.5.6:6.2":"nannam patthe rasam bahum; ","mil7.5.6:6.3":"Rasesu anugiddhassa, ","mil7.5.6:6.4":"jhane na ramate mano; ","mil7.5.6:6.5":"Itaritarena santuttho, ","mil7.5.6:6.6":"samannam paripurati’”ti. ","mil7.5.6:7.1":"Jarasingalangapanho chattho. "}