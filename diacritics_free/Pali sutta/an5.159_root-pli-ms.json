{"an5.159:0.1":"Anguttara Nikaya 5.159 ","an5.159:0.2":"16. Saddhammavagga ","an5.159:0.3":"Udayisutta ","an5.159:1.1":"Evam me sutam—","an5.159:1.2":"ekam samayam bhagava kosambiyam viharati ghositarame. ","an5.159:1.3":"Tena kho pana samayena ayasma udayi mahatiya gihiparisaya parivuto dhammam desento nisinno hoti. ","an5.159:1.4":"Addasa kho ayasma anando ayasmantam udayim mahatiya gihiparisaya parivutam dhammam desentam nisinnam. ","an5.159:1.5":"Disva yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","an5.159:1.6":"“ayasma, bhante, udayi mahatiya gihiparisaya parivuto dhammam deseti”ti. ","an5.159:2.1":"“Na kho, ananda, sukaram paresam dhammam desetum. ","an5.159:2.2":"Paresam, ananda, dhammam desentena panca dhamme ajjhattam upatthapetva paresam dhammo desetabbo. ","an5.159:2.3":"Katame panca? ","an5.159:2.4":"‘Anupubbim katham kathessami’ti paresam dhammo desetabbo; ","an5.159:2.5":"‘pariyayadassavi katham kathessami’ti paresam dhammo desetabbo; ","an5.159:2.6":"‘anuddayatam paticca katham kathessami’ti paresam dhammo desetabbo; ","an5.159:2.7":"‘na amisantaro katham kathessami’ti paresam dhammo desetabbo; ","an5.159:2.8":"‘attananca paranca anupahacca katham kathessami’ti paresam dhammo desetabbo. ","an5.159:2.9":"Na kho, ananda, sukaram paresam dhammam desetum. ","an5.159:2.10":"Paresam, ananda, dhammam desentena ime panca dhamme ajjhattam upatthapetva paresam dhammo desetabbo”ti. ","an5.159:2.11":"Navamam. "}