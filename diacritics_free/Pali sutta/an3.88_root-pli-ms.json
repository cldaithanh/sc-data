{"an3.88:0.1":"Anguttara Nikaya 3.88 ","an3.88:0.2":"9. Samanavagga ","an3.88:0.3":"Tatiyasikkhasutta ","an3.88:1.1":"“Sadhikamidam, bhikkhave, diyaddhasikkhapadasatam anvaddhamasam uddesam agacchati yattha attakama kulaputta sikkhanti. ","an3.88:1.2":"Tisso ima, bhikkhave, sikkha yatthetam sabbam samodhanam gacchati. ","an3.88:1.3":"Katama tisso? ","an3.88:1.4":"Adhisilasikkha, adhicittasikkha, adhipannasikkha—","an3.88:1.5":"ima kho, bhikkhave, tisso sikkha yatthetam sabbam samodhanam gacchati. ","an3.88:2.1":"Idha, bhikkhave, bhikkhu silesu paripurakari hoti samadhismim paripurakari pannaya paripurakari. ","an3.88:2.2":"So yani tani khuddanukhuddakani sikkhapadani tani apajjatipi vutthatipi. ","an3.88:2.3":"Tam kissa hetu? ","an3.88:2.4":"Na hi mettha, bhikkhave, abhabbata vutta. ","an3.88:2.5":"Yani ca kho tani sikkhapadani adibrahmacariyakani brahmacariyasaruppani tattha dhuvasilo ca hoti thitasilo ca, samadaya sikkhati sikkhapadesu. ","an3.88:2.6":"So asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","an3.88:2.7":"Tam va pana anabhisambhavam appativijjham pancannam orambhagiyanam samyojananam parikkhaya antaraparinibbayi hoti. ","an3.88:2.8":"Tam va pana anabhisambhavam appativijjham pancannam orambhagiyanam samyojananam parikkhaya upahaccaparinibbayi hoti. ","an3.88:2.9":"Tam va pana anabhisambhavam appativijjham pancannam orambhagiyanam samyojananam parikkhaya asankharaparinibbayi hoti. ","an3.88:2.10":"Tam va pana anabhisambhavam appativijjham pancannam orambhagiyanam samyojananam parikkhaya sasankharaparinibbayi hoti. ","an3.88:2.11":"Tam va pana anabhisambhavam appativijjham pancannam orambhagiyanam samyojananam parikkhaya uddhamsoto hoti akanitthagami. ","an3.88:2.12":"Tam va pana anabhisambhavam appativijjham tinnam samyojananam parikkhaya, ragadosamohanam tanutta sakadagami hoti, sakideva imam lokam agantva dukkhassantam karoti. ","an3.88:2.13":"Tam va pana anabhisambhavam appativijjham tinnam samyojananam parikkhaya ekabiji hoti, ekamyeva manusakam bhavam nibbattetva dukkhassantam karoti. ","an3.88:2.14":"Tam va pana anabhisambhavam appativijjham tinnam samyojananam parikkhaya kolankolo hoti, dve va tini va kulani sandhavitva samsaritva dukkhassantam karoti. ","an3.88:2.15":"Tam va pana anabhisambhavam appativijjham tinnam samyojananam parikkhaya sattakkhattuparamo hoti, sattakkhattuparamam deve ca manusse ca sandhavitva samsaritva dukkhassantam karoti. ","an3.88:3.1":"Iti kho, bhikkhave, paripuram paripurakari aradheti padesam padesakari. ","an3.88:3.2":"Avanjhani tvevaham, bhikkhave, sikkhapadani vadami”ti. ","an3.88:3.3":"Atthamam. "}