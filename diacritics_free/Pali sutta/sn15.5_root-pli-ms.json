{"sn15.5:0.1":"Samyutta Nikaya 15.5 ","sn15.5:0.2":"1. Pathamavagga ","sn15.5:0.3":"Pabbatasutta ","sn15.5:1.1":"Savatthiyam viharati …pe… arame …pe…. ","sn15.5:1.2":"Atha kho annataro bhikkhu yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho so bhikkhu bhagavantam etadavoca: ","sn15.5:1.3":"“kivadigho nu kho, bhante, kappo”ti? ","sn15.5:1.4":"“Digho kho, bhikkhu, kappo. ","sn15.5:1.5":"So na sukaro sankhatum ettakani vassani iti va, ettakani vassasatani iti va, ettakani vassasahassani iti va, ettakani vassasatasahassani iti va”ti. ","sn15.5:2.1":"“Sakka pana, bhante, upamam katun”ti? ","sn15.5:2.2":"“Sakka, bhikkhu”ti bhagava avoca. ","sn15.5:2.3":"“Seyyathapi, bhikkhu, mahaselo pabbato yojanam ayamena yojanam vittharena yojanam ubbedhena acchinno asusiro ekagghano. ","sn15.5:2.4":"Tamenam puriso vassasatassa vassasatassa accayena kasikena vatthena sakim sakim parimajjeyya. ","sn15.5:2.5":"Khippataram kho so, bhikkhu, mahaselo pabbato imina upakkamena parikkhayam pariyadanam gaccheyya, na tveva kappo. ","sn15.5:2.6":"Evam digho, bhikkhu, kappo. ","sn15.5:2.7":"Evam dighanam kho, bhikkhu, kappanam neko kappo samsito, nekam kappasatam samsitam, nekam kappasahassam samsitam, nekam kappasatasahassam samsitam. ","sn15.5:2.8":"Tam kissa hetu? ","sn15.5:2.9":"Anamataggoyam, bhikkhu, samsaro. ","sn15.5:2.10":"Pubba koti …pe… ","sn15.5:2.11":"yavancidam, bhikkhu, alameva sabbasankharesu nibbinditum, alam virajjitum, alam vimuccitun”ti. ","sn15.5:2.12":"Pancamam. "}