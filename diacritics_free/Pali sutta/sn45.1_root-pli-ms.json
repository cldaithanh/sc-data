{"sn45.1:0.1":"Samyutta Nikaya 45.1 ","sn45.1:0.2":"1. Avijjavagga ","sn45.1:0.3":"Avijjasutta ","sn45.1:1.1":"Evam me sutam—","sn45.1:1.2":"ekam samayam bhagava savatthiyam viharati jetavane anathapindikassa arame. ","sn45.1:1.3":"Tatra kho bhagava bhikkhu amantesi: ","sn45.1:1.4":"“bhikkhavo”ti. ","sn45.1:1.5":"“Bhadante”ti te bhikkhu bhagavato paccassosum. ","sn45.1:1.6":"Bhagava etadavoca: ","sn45.1:2.1":"“Avijja, bhikkhave, pubbangama akusalanam dhammanam samapattiya, anvadeva ahirikam anottappam. ","sn45.1:2.2":"Avijjagatassa, bhikkhave, aviddasuno micchaditthi pahoti; ","sn45.1:2.3":"micchaditthissa micchasankappo pahoti; ","sn45.1:2.4":"micchasankappassa micchavaca pahoti; ","sn45.1:2.5":"micchavacassa micchakammanto pahoti; ","sn45.1:2.6":"micchakammantassa micchaajivo pahoti; ","sn45.1:2.7":"micchaajivassa micchavayamo pahoti; ","sn45.1:2.8":"micchavayamassa micchasati pahoti; ","sn45.1:2.9":"micchasatissa micchasamadhi pahoti. ","sn45.1:3.1":"Vijja ca kho, bhikkhave, pubbangama kusalanam dhammanam samapattiya, anvadeva hirottappam. ","sn45.1:3.2":"Vijjagatassa, bhikkhave, viddasuno sammaditthi pahoti; ","sn45.1:3.3":"sammaditthissa sammasankappo pahoti; ","sn45.1:3.4":"sammasankappassa sammavaca pahoti; ","sn45.1:3.5":"sammavacassa sammakammanto pahoti; ","sn45.1:3.6":"sammakammantassa sammaajivo pahoti; ","sn45.1:3.7":"sammaajivassa sammavayamo pahoti; ","sn45.1:3.8":"sammavayamassa sammasati pahoti; ","sn45.1:3.9":"sammasatissa sammasamadhi pahoti”ti. ","sn45.1:3.10":"Pathamam. "}