{"mil4.3:0.1":"Milindapanha ","mil4.3:0.2":"Mendakapanharambhakatha ","mil4.3:0.3":"Upasakagunavagga ","mil4.3:0.4":"3. Navaguyhamantavidhamsaka ","mil4.3:1.1":"“Bhante nagasena, navime puggala mantitam guyham vivaranti na dharenti. ","mil4.3:1.2":"Katame nava? ","mil4.3:1.3":"Ragacarito dosacarito mohacarito bhiruko amisagaruko itthi sondo pandako darako”ti. ","mil4.3:2.1":"Thero aha—","mil4.3:2.2":"“tesam ko doso”ti? ","mil4.3:2.3":"“Ragacarito, bhante nagasena, ragavasena mantitam guyham vivarati na dhareti, dosacarito, bhante, dosavasena mantitam guyham vivarati na dhareti, mulho mohavasena mantitam guyham vivarati na dhareti, bhiruko bhayavasena mantitam guyham vivarati na dhareti, amisagaruko amisahetu mantitam guyham vivarati na dhareti, itthi pannaya ittarataya mantitam guyham vivarati na dhareti, sondiko suralolataya mantitam guyham vivarati na dhareti, pandako anekamsikataya mantitam guyham vivarati na dhareti, darako capalataya mantitam guyham vivarati na dhareti. ","mil4.3:2.4":"Bhavatiha—","mil4.3:3.1":"‘Ratto duttho ca mulho ca, ","mil4.3:3.2":"bhiru amisagaruko; ","mil4.3:3.3":"Itthi sondo pandako ca, ","mil4.3:3.4":"navamo bhavati darako. ","mil4.3:4.1":"Navete puggala loke, ","mil4.3:4.2":"ittara calita cala; ","mil4.3:4.3":"Etehi mantitam guyham, ","mil4.3:4.4":"khippam bhavati pakatan’”ti. ","mil4.3:5.1":"Nava guyhamantavidhamsaka puggala. "}