{"an5.180:0.1":"Anguttara Nikaya 5.180 ","an5.180:0.2":"18. Upasakavagga ","an5.180:0.3":"Gavesisutta ","an5.180:1.1":"Ekam samayam bhagava kosalesu carikam carati mahata bhikkhusanghena saddhim. ","an5.180:1.2":"Addasa kho bhagava addhanamaggappatipanno annatarasmim padese mahantam salavanam; ","an5.180:1.3":"disvana magga okkamma yena tam salavanam tenupasankami; upasankamitva tam salavanam ajjhogahetva annatarasmim padese sitam patvakasi. ","an5.180:2.1":"Atha kho ayasmato anandassa etadahosi: ","an5.180:2.2":"“ko nu kho hetu ko paccayo bhagavato sitassa patukammaya? ","an5.180:2.3":"Na akaranena tathagata sitam patukaronti”ti. ","an5.180:2.4":"Atha kho ayasma anando bhagavantam etadavoca: ","an5.180:2.5":"“ko nu kho, bhante, hetu ko paccayo bhagavato sitassa patukammaya? ","an5.180:2.6":"Na akaranena tathagata sitam patukaronti”ti. ","an5.180:3.1":"“Bhutapubbam, ananda, imasmim padese nagaram ahosi iddhanceva phitanca bahujanam akinnamanussam. ","an5.180:3.2":"Tam kho panananda, nagaram kassapo bhagava araham sammasambuddho upanissaya vihasi. ","an5.180:3.3":"Kassapassa kho panananda, bhagavato arahato sammasambuddhassa gavesi nama upasako ahosi silesu aparipurakari. ","an5.180:3.4":"Gavesina kho, ananda, upasakena pancamattani upasakasatani patidesitani samadapitani ahesum silesu aparipurakarino. ","an5.180:3.5":"Atha kho, ananda, gavesissa upasakassa etadahosi: ","an5.180:3.6":"‘aham kho imesam pancannam upasakasatanam bahupakaro pubbangamo samadapeta, ahancamhi silesu aparipurakari, imani ca panca upasakasatani silesu aparipurakarino. ","an5.180:3.7":"Iccetam samasamam, natthi kinci atirekam; ","an5.180:3.8":"handaham atirekaya’ti. ","an5.180:4.1":"Atha kho, ananda, gavesi upasako yena tani panca upasakasatani tenupasankami; upasankamitva tani panca upasakasatani etadavoca: ","an5.180:4.2":"‘ajjatagge mam ayasmanto silesu paripurakarim dharetha’ti. ","an5.180:4.3":"Atha kho, ananda, tesam pancannam upasakasatanam etadahosi: ","an5.180:4.4":"‘ayyo kho gavesi amhakam bahupakaro pubbangamo samadapeta. ","an5.180:4.5":"Ayyo hi nama gavesi silesu paripurakari bhavissati. ","an5.180:4.6":"Kimangam pana mayan’ti. ","an5.180:4.7":"Atha kho, ananda, tani panca upasakasatani yena gavesi upasako tenupasankamimsu; upasankamitva gavesim upasakam etadavocum: ","an5.180:4.8":"‘ajjatagge ayyo gavesi imanipi panca upasakasatani silesu paripurakarino dharetu’ti. ","an5.180:4.9":"Atha kho, ananda, gavesissa upasakassa etadahosi: ","an5.180:4.10":"‘aham kho imesam pancannam upasakasatanam bahupakaro pubbangamo samadapeta, ahancamhi silesu paripurakari, imanipi panca upasakasatani silesu paripurakarino. ","an5.180:4.11":"Iccetam samasamam, natthi kinci atirekam; ","an5.180:4.12":"handaham atirekaya’ti. ","an5.180:5.1":"Atha kho, ananda, gavesi upasako yena tani panca upasakasatani tenupasankami; upasankamitva tani panca upasakasatani etadavoca: ","an5.180:5.2":"‘ajjatagge mam ayasmanto brahmacarim dharetha aracarim viratam methuna gamadhamma’ti. ","an5.180:5.3":"Atha kho, ananda, tesam pancannam upasakasatanam etadahosi: ","an5.180:5.4":"‘ayyo kho gavesi amhakam bahupakaro pubbangamo samadapeta. ","an5.180:5.5":"Ayyo hi nama gavesi brahmacari bhavissati aracari virato methuna gamadhamma. ","an5.180:5.6":"Kimangam pana mayan’ti. ","an5.180:5.7":"Atha kho, ananda, tani panca upasakasatani yena gavesi upasako tenupasankamimsu; upasankamitva gavesim upasakam etadavocum: ","an5.180:5.8":"‘ajjatagge ayyo gavesi imanipi panca upasakasatani brahmacarino dharetu aracarino virata methuna gamadhamma’ti. ","an5.180:5.9":"Atha kho, ananda, gavesissa upasakassa etadahosi: ","an5.180:5.10":"‘aham kho imesam pancannam upasakasatanam bahupakaro pubbangamo samadapeta. ","an5.180:5.11":"Ahancamhi silesu paripurakari. ","an5.180:5.12":"Imanipi panca upasakasatani silesu paripurakarino. ","an5.180:5.13":"Ahancamhi brahmacari aracari virato methuna gamadhamma. ","an5.180:5.14":"Imanipi panca upasakasatani brahmacarino aracarino virata methuna gamadhamma. ","an5.180:5.15":"Iccetam samasamam, natthi kinci atirekam; ","an5.180:5.16":"handaham atirekaya’ti. ","an5.180:6.1":"Atha kho, ananda, gavesi upasako yena tani panca upasakasatani tenupasankami; upasankamitva tani panca upasakasatani etadavoca: ","an5.180:6.2":"‘ajjatagge mam ayasmanto ekabhattikam dharetha rattuparatam viratam vikalabhojana’ti. ","an5.180:6.3":"Atha kho, ananda, tesam pancannam upasakasatanam etadahosi: ","an5.180:6.4":"‘ayyo kho gavesi bahupakaro pubbangamo samadapeta. ","an5.180:6.5":"Ayyo hi nama gavesi ekabhattiko bhavissati rattuparato virato vikalabhojana. ","an5.180:6.6":"Kimangam pana mayan’ti. ","an5.180:6.7":"Atha kho, ananda, tani panca upasakasatani yena gavesi upasako tenupasankamimsu; upasankamitva gavesim upasakam etadavocum: ","an5.180:6.8":"‘ajjatagge ayyo gavesi imanipi panca upasakasatani ekabhattike dharetu rattuparate virate vikalabhojana’ti. ","an5.180:6.9":"Atha kho, ananda, gavesissa upasakassa etadahosi: ","an5.180:6.10":"‘aham kho imesam pancannam upasakasatanam bahupakaro pubbangamo samadapeta. ","an5.180:6.11":"Ahancamhi silesu paripurakari. ","an5.180:6.12":"Imanipi panca upasakasatani silesu paripurakarino. ","an5.180:6.13":"Ahancamhi brahmacari aracari virato methuna gamadhamma. ","an5.180:6.14":"Imanipi panca upasakasatani brahmacarino aracarino virata methuna gamadhamma. ","an5.180:6.15":"Ahancamhi ekabhattiko rattuparato virato vikalabhojana. ","an5.180:6.16":"Imanipi panca upasakasatani ekabhattika rattuparata virata vikalabhojana. ","an5.180:6.17":"Iccetam samasamam, natthi kinci atirekam; ","an5.180:6.18":"handaham atirekaya’ti. ","an5.180:7.1":"Atha kho, ananda, gavesi upasako yena kassapo bhagava araham sammasambuddho tenupasankami; upasankamitva kassapam bhagavantam arahantam sammasambuddham etadavoca: ","an5.180:7.2":"‘labheyyaham, bhante, bhagavato santike pabbajjam labheyyam upasampadan’ti. ","an5.180:7.3":"Alattha kho, ananda, gavesi upasako kassapassa bhagavato arahato sammasambuddhassa santike pabbajjam, alattha upasampadam. ","an5.180:7.4":"Acirupasampanno kho panananda, gavesi bhikkhu eko vupakattho appamatto atapi pahitatto viharanto nacirasseva—yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihasi. ","an5.180:7.5":"‘Khina jati, vusitam brahmacariyam, katam karaniyam, naparam itthattaya’ti abbhannasi. ","an5.180:7.6":"Annataro ca panananda, gavesi bhikkhu arahatam ahosi. ","an5.180:8.1":"Atha kho, ananda, tesam pancannam upasakasatanam etadahosi: ","an5.180:8.2":"‘ayyo kho gavesi amhakam bahupakaro pubbangamo samadapeta. ","an5.180:8.3":"Ayyo hi nama gavesi kesamassum oharetva kasayani vatthani acchadetva agarasma anagariyam pabbajissati. ","an5.180:8.4":"Kimangam pana mayan’ti. ","an5.180:8.5":"Atha kho, ananda, tani panca upasakasatani yena kassapo bhagava araham sammasambuddho tenupasankamimsu; upasankamitva kassapam bhagavantam arahantam sammasambuddham etadavocum: ","an5.180:8.6":"‘labheyyama mayam, bhante, bhagavato santike pabbajjam, labheyyama upasampadan’ti. ","an5.180:8.7":"Alabhimsu kho, ananda, tani panca upasakasatani kassapassa bhagavato arahato sammasambuddhassa santike pabbajjam, alabhimsu upasampadam. ","an5.180:9.1":"Atha kho, ananda, gavesissa bhikkhuno etadahosi: ","an5.180:9.2":"‘aham kho imassa anuttarassa vimuttisukhassa nikamalabhi homi akicchalabhi akasiralabhi. ","an5.180:9.3":"Aho vatimanipi panca bhikkhusatani imassa anuttarassa vimuttisukhassa nikamalabhino assu akicchalabhino akasiralabhino’ti. ","an5.180:9.4":"Atha kho, ananda, tani panca bhikkhusatani vupakattha appamatta atapino pahitatta viharanta nacirasseva—yassatthaya kulaputta sammadeva agarasma anagariyam pabbajanti, tadanuttaram—","an5.180:9.5":"brahmacariyapariyosanam dittheva dhamme sayam abhinna sacchikatva upasampajja viharimsu. ","an5.180:9.6":"‘Khina jati, vusitam brahmacariyam, katam karaniyam, naparam itthattaya’ti abbhannimsu. ","an5.180:10.1":"Iti kho, ananda, tani panca bhikkhusatani gavesipamukhani uttaruttari panitapanitam vayamamana anuttaram vimuttim sacchakamsu. ","an5.180:10.2":"Tasmatiha, ananda, evam sikkhitabbam: ","an5.180:10.3":"‘uttaruttari panitapanitam vayamamana anuttaram vimuttim sacchikarissama’ti. ","an5.180:10.4":"Evanhi vo, ananda, sikkhitabban”ti. ","an5.180:10.5":"Dasamam. ","an5.180:10.6":"Upasakavaggo tatiyo. ","an5.180:11.0":"Tassuddanam ","an5.180:11.1":"Sarajjam visarado nirayam, ","an5.180:11.2":"Veram candalapancamam; ","an5.180:11.3":"Piti vanijja rajano, ","an5.180:11.4":"Gihi ceva gavesinati. "}