{"sn12.60:0.1":"Samyutta Nikaya 12.60 ","sn12.60:0.2":"6. Dukkhavagga ","sn12.60:0.3":"Nidanasutta ","sn12.60:1.1":"Ekam samayam bhagava kurusu viharati kammasadhammam nama kurunam nigamo. ","sn12.60:1.2":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","sn12.60:1.3":"“acchariyam, bhante, abbhutam, bhante. ","sn12.60:1.4":"Yava gambhiro cayam, bhante, paticcasamuppado gambhiravabhaso ca, atha ca pana me uttanakuttanako viya khayati”ti. ","sn12.60:2.1":"“Ma hevam, ananda, ma hevam, ananda. ","sn12.60:2.2":"Gambhiro cayam, ananda, paticcasamuppado gambhiravabhaso ca. ","sn12.60:2.3":"Etassa, ananda, dhammassa ananubodha appativedha evamayam paja tantakulakajata kulaganthikajata munjapabbajabhuta apayam duggatim vinipatam samsaram nativattati. ","sn12.60:3.1":"Upadaniyesu, ananda, dhammesu assadanupassino viharato tanha pavaddhati. ","sn12.60:3.2":"Tanhapaccaya upadanam; ","sn12.60:3.3":"upadanapaccaya bhavo; ","sn12.60:3.4":"bhavapaccaya jati; ","sn12.60:3.5":"jatipaccaya jaramaranam sokaparidevadukkhadomanassupayasa sambhavanti. ","sn12.60:3.6":"Evametassa kevalassa dukkhakkhandhassa samudayo hoti. ","sn12.60:4.1":"Seyyathapi, ananda, maharukkho. ","sn12.60:4.2":"Tassa yani ceva mulani adhogamani, yani ca tiriyangamani, sabbani tani uddham ojam abhiharanti. ","sn12.60:4.3":"Evanhi so, ananda, maharukkho tadaharo tadupadano ciram dighamaddhanam tittheyya. ","sn12.60:4.4":"Evameva kho, ananda, upadaniyesu dhammesu assadanupassino viharato tanha pavaddhati. ","sn12.60:4.5":"Tanhapaccaya upadanam; ","sn12.60:4.6":"upadanapaccaya bhavo …pe… ","sn12.60:4.7":"evametassa kevalassa dukkhakkhandhassa samudayo hoti. ","sn12.60:5.1":"Upadaniyesu, ananda, dhammesu adinavanupassino viharato tanha nirujjhati. ","sn12.60:5.2":"Tanhanirodha upadananirodho; ","sn12.60:5.3":"upadananirodha bhavanirodho …pe… ","sn12.60:5.4":"evametassa kevalassa dukkhakkhandhassa nirodho hoti. ","sn12.60:6.1":"Seyyathapi, ananda, maharukkho. ","sn12.60:6.2":"Atha puriso agaccheyya kuddalapitakam adaya. ","sn12.60:6.3":"So tam rukkham mule chindeyya, mule chetva palikhaneyya, palikhanitva mulani uddhareyya antamaso usiranalimattanipi. ","sn12.60:6.4":"So tam rukkham khandakhandikam chindeyya. ","sn12.60:6.5":"Khandakhandikam chinditva phaleyya; ","sn12.60:6.6":"phaletva sakalikam sakalikam kareyya, sakalikam sakalikam karitva vatatape visoseyya, vatatape visosetva aggina daheyya, aggina dahetva masim kareyya, masim karitva mahavate va ophuneyya, nadiya va sighasotaya pavaheyya. ","sn12.60:6.7":"Evanhi so, ananda, maharukkho ucchinnamulo assa talavatthukato anabhavankato ayatim anuppadadhammo. ","sn12.60:6.8":"Evameva kho, ananda, upadaniyesu dhammesu adinavanupassino viharato tanha nirujjhati. ","sn12.60:6.9":"Tanhanirodha upadananirodho; ","sn12.60:6.10":"upadananirodha bhavanirodho; ","sn12.60:6.11":"bhavanirodha jatinirodho; ","sn12.60:6.12":"jatinirodha jaramaranam sokaparidevadukkhadomanassupayasa nirujjhanti. ","sn12.60:6.13":"Evametassa kevalassa dukkhakkhandhassa nirodho hoti”ti. ","sn12.60:6.14":"Dasamam. ","sn12.60:6.15":"Dukkhavaggo chattho. ","sn12.60:7.0":"Tassuddanam ","sn12.60:7.1":"Parivimamsanupadanam, ","sn12.60:7.2":"dve ca samyojanani ca; ","sn12.60:7.3":"Maharukkhena dve vutta, ","sn12.60:7.4":"tarunena ca sattamam; ","sn12.60:7.5":"Namarupanca vinnanam, ","sn12.60:7.6":"nidanena ca te dasati. "}