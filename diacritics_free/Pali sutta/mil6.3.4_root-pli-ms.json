{"mil6.3.4:0.1":"Milindapanha ","mil6.3.4:0.2":"Anumanapanha ","mil6.3.4:0.3":"Vessantaravagga ","mil6.3.4:0.4":"4. Pubbapetadisapanha ","mil6.3.4:1.1":"“Bhante nagasena, ime dayaka danam datva pubbapetanam adisanti ‘idam tesam papunatu’ti, api nu te kinci tatonidanam vipakam patilabhanti”ti? ","mil6.3.4:1.2":"“Keci, maharaja, patilabhanti, keci nappatilabhanti”ti. ","mil6.3.4:1.3":"“Ke, bhante, patilabhanti, ke nappatilabhanti”ti? ","mil6.3.4:1.4":"“Nirayupapanna, maharaja, nappatilabhanti, saggagata nappatilabhanti, tiracchanayonigata nappatilabhanti, catunnam petanam tayo peta nappatilabhanti vantasika khuppipasino nijjhamatanhika, labhanti peta paradattupajivino, tepi saramanayeva labhanti”ti. ","mil6.3.4:2.1":"“Tena hi, bhante nagasena, dayakanam danam visositam hoti aphalam, yesam uddissa katam yadi te nappatilabhanti”ti? ","mil6.3.4:2.2":"“Na hi tam, maharaja, danam aphalam hoti avipakam, dayakayeva tassa phalam anubhavanti”ti. ","mil6.3.4:2.3":"“Tena hi, bhante nagasena, karanena mam sannapehi”ti. ","mil6.3.4:2.4":"“Idha, maharaja, keci manussa macchamamsasurabhattakhajjakani patiyadetva natikulam gacchanti, yadi te nataka tam upayanam na sampaticcheyyum, api nu tam upayanam visositam gaccheyya vinasseyya va”ti? ","mil6.3.4:2.5":"“Na hi, bhante, samikanamyeva tam hoti”ti. ","mil6.3.4:2.6":"“Evameva kho, maharaja, dayakayeva tassa phalam anubhavanti. ","mil6.3.4:2.7":"Yatha pana, maharaja, puriso gabbham pavittho asati purato nikkhamanamukhe kena nikkhameyya”ti. ","mil6.3.4:2.8":"“Pavittheneva, bhante”ti. ","mil6.3.4:2.9":"“Evameva kho, maharaja, dayakayeva tassa phalam anubhavanti”ti. ","mil6.3.4:2.10":"“Hotu, bhante nagasena, evametam tatha sampaticchami, dayakayeva tassa phalam anubhavanti, na mayam tam karanam vilomemati. ","mil6.3.4:2.11":"(…) ","mil6.3.4:3.1":"Bhante nagasena, yadi imesam dayakanam dinnadanam pubbapetanam papunati, te ca tassa vipakam anubhavanti. ","mil6.3.4:3.2":"Tena hi yo panatipati luddo lohitapani padutthamanasankappo manusse ghatetva darunam kammam katva pubbapetanam adiseyya ‘imassa me kammassa vipako pubbapetanam papunatu’ti, api nu tassa vipako pubbapetanam papunati”ti? ","mil6.3.4:3.3":"“Na hi, maharaja”ti. ","mil6.3.4:4.1":"“Bhante nagasena, ko tattha hetu kinkaranam, yena kusalam papunati akusalam na papunati”ti? ","mil6.3.4:4.2":"“Neso, maharaja, panho pucchitabbo, ma ca tvam, maharaja, ‘visajjako atthi’ti apucchitabbam pucchi, ‘kissa akaso niralambo, kissa ganga uddhammukha na sandati, kissa ime manussa ca dija ca dvipada miga catuppada’ti tampi mam tvam pucchissasi”ti. ","mil6.3.4:4.3":"“Naham tam, bhante nagasena, vihesapekkho pucchami, api ca nibbahanatthaya sandehassa pucchami, bahu manussa loke vamagamino vicakkhuka, ‘kinti te otaram na labheyyun’ti evaham tam pucchami”ti. ","mil6.3.4:4.4":"“Na sakka, maharaja, saha akatena ananumatena saha papam kammam samvibhajitum. ","mil6.3.4:5.1":"Yatha, maharaja, manussa udakanibbahanena udakam suvidurampi haranti, api nu, maharaja, sakka ghanamahaselapabbato nibbahanena yathicchitam haritun”ti? ","mil6.3.4:5.2":"“Na hi, bhante”ti. ","mil6.3.4:5.3":"“Evameva kho, maharaja, sakka kusalam samvibhajitum, na sakka akusalam samvibhajitum. ","mil6.3.4:5.4":"Yatha va pana, maharaja, sakka telena padipo jaletum, api nu, maharaja, sakka udakena padipo jaletun”ti? ","mil6.3.4:5.5":"“Na hi, bhante”ti. ","mil6.3.4:5.6":"“Evameva kho, maharaja, sakka kusalam samvibhajitum, na sakka akusalam samvibhajitum. ","mil6.3.4:5.7":"Yatha va pana, maharaja, kassaka talakato udakam niharitva dhannam paripacenti, api nu kho, maharaja, sakka mahasamuddato udakam niharitva dhannam paripacetun”ti? ","mil6.3.4:5.8":"“Na hi, bhante”ti. ","mil6.3.4:5.9":"“Evameva kho, maharaja, sakka kusalam samvibhajitum, na sakka akusalam samvibhajitun”ti. ","mil6.3.4:6.1":"“Bhante nagasena, kena karanena sakka kusalam samvibhajitum, na sakka akusalam samvibhajitum? ","mil6.3.4:6.2":"Karanena mam sannapehi, naham andho analoko sutva vedissami”ti. ","mil6.3.4:6.3":"“Akusalam, maharaja, thokam, kusalam bahukam, thokatta akusalam kattaramyeva pariyadiyati, bahukatta kusalam sadevakam lokam ajjhottharati”ti. ","mil6.3.4:7.1":"“Opammam karohi”ti. ","mil6.3.4:7.2":"“Yatha, maharaja, parittam ekam udakabindu pathaviyam nipateyya, api nu kho tam, maharaja, udakabindu dasapi dvadasapi yojanani ajjhotthareyya”ti? ","mil6.3.4:7.3":"“Na hi, bhante, yattha tam udakabindu nipatitam, tattheva pariyadiyati”ti. ","mil6.3.4:7.4":"“Kena karanena, maharaja”ti? ","mil6.3.4:7.5":"“Parittatta, bhante, udakabindussa”ti. ","mil6.3.4:7.6":"“Evameva kho, maharaja, parittam akusalam parittatta kattaramyeva pariyadiyati, na sakka samvibhajitum. ","mil6.3.4:8.1":"Yatha va pana, maharaja, mahatimahamegho abhivasseyya tappayanto dharanitalam, api nu kho so, maharaja, mahamegho samantato otthareyya”ti? ","mil6.3.4:8.2":"“Ama, bhante, purayitva so mahamegho sobbhasarasaritasakhakandarapadaradahatalakaudapanapokkharaniyo dasapi dvadasapi yojanani ajjhotthareyya”ti. ","mil6.3.4:8.3":"“Kena karanena, maharaja”ti? ","mil6.3.4:8.4":"“Mahantatta, bhante, meghassa”ti. ","mil6.3.4:8.5":"“Evameva kho, maharaja, kusalam bahukam, bahukatta sakka devamanussehipi samvibhajitun”ti. ","mil6.3.4:9.1":"“Bhante nagasena, kena karanena akusalam thokam kusalam bahutaran”ti? ","mil6.3.4:9.2":"“Idha, maharaja, yo koci danam deti, silam samadiyati, uposathakammam karoti, so hattho pahattho hasito pamudito pasannamanaso vedajato hoti, tassa aparaparam piti uppajjati, pitimanassa bhiyyo bhiyyo kusalam pavaddhati. ","mil6.3.4:10.1":"Yatha, maharaja, udapane bahusalilasampunne ekena desena udakam paviseyya, ekena nikkhameyya, nikkhamantepi aparaparam uppajjati, na sakka hoti khayam papetum; ","mil6.3.4:10.2":"evameva kho, maharaja, kusalam bhiyyo bhiyyo pavaddhati. ","mil6.3.4:10.3":"Vassasatepi ce, maharaja, puriso katam kusalam avajjeyya, avajjite avajjite bhiyyo bhiyyo kusalam pavaddhati. ","mil6.3.4:10.4":"Tassa tam kusalam sakka hoti yathicchakehi saddhim samvibhajitum, idamettha, maharaja, karanam, yena karanena kusalam bahutaram. ","mil6.3.4:11.1":"Akusalam pana, maharaja, karonto paccha vippatisari hoti, vippatisarino cittam patiliyati patikutati pativattati na sampasariyati socati tappati hayati khiyati na parivaddhati tattheva pariyadiyati. ","mil6.3.4:11.2":"Yatha, maharaja, sukkhaya nadiya mahapulinaya unnatavanataya kutilasankutilaya uparito parittam udakam agacchantam hayati khiyati na parivaddhati tattheva pariyadiyati. ","mil6.3.4:11.3":"Evameva kho, maharaja, akusalam karontassa cittam patiliyati patikutati pativattati na sampasariyati socati tappati hayati khiyati na parivaddhati tattheva pariyadiyati, idamettha, maharaja, karanam, yena karanena akusalam thokan”ti. ","mil6.3.4:11.4":"“Sadhu, bhante nagasena, evametam tatha sampaticchami”ti. ","mil6.3.4:12.1":"Pubbapetadisapanho catuttho. "}