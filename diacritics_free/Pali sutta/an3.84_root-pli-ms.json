{"an3.84:0.1":"Anguttara Nikaya 3.84 ","an3.84:0.2":"9. Samanavagga ","an3.84:0.3":"Vajjiputtasutta ","an3.84:1.1":"Ekam samayam bhagava vesaliyam viharati mahavane kutagarasalayam. ","an3.84:1.2":"Atha kho annataro vajjiputtako bhikkhu yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho so vajjiputtako bhikkhu bhagavantam etadavoca: ","an3.84:1.3":"“sadhikamidam, bhante, diyaddhasikkhapadasatam anvaddhamasam uddesam agacchati. ","an3.84:1.4":"Naham, bhante, ettha sakkomi sikkhitun”ti. ","an3.84:1.5":"“Sakkhissasi pana tvam, bhikkhu, tisu sikkhasu sikkhitum—","an3.84:1.6":"adhisilasikkhaya, adhicittasikkhaya adhipannasikkhaya”ti? ","an3.84:1.7":"“Sakkomaham, bhante, tisu sikkhasu sikkhitum—","an3.84:1.8":"adhisilasikkhaya, adhicittasikkhaya, adhipannasikkhaya”ti. ","an3.84:1.9":"“Tasmatiha tvam, bhikkhu, tisu sikkhasu sikkhassu—","an3.84:1.10":"adhisilasikkhaya, adhicittasikkhaya, adhipannasikkhaya. ","an3.84:2.1":"Yato kho tvam, bhikkhu, adhisilampi sikkhissasi, adhicittampi sikkhissasi, adhipannampi sikkhissasi, tassa tuyham bhikkhu adhisilampi sikkhato adhicittampi sikkhato adhipannampi sikkhato rago pahiyissati, doso pahiyissati, moho pahiyissati. ","an3.84:2.2":"So tvam ragassa pahana dosassa pahana mohassa pahana yam akusalam na tam karissasi, yam papam na tam sevissasi”ti. ","an3.84:3.1":"Atha kho so bhikkhu aparena samayena adhisilampi sikkhi, adhicittampi sikkhi, adhipannampi sikkhi. ","an3.84:3.2":"Tassa adhisilampi sikkhato adhicittampi sikkhato adhipannampi sikkhato rago pahiyi, doso pahiyi, moho pahiyi. ","an3.84:3.3":"So ragassa pahana dosassa pahana mohassa pahana yam akusalam tam nakasi, yam papam tam na seviti. ","an3.84:3.4":"Catuttham. "}