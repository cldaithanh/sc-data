{"mil7.7.6:0.1":"Milindapanha ","mil7.7.6:0.2":"Opammakathapanha ","mil7.7.6:0.3":"Makkatakavagga ","mil7.7.6:0.4":"6. Meghangapanha ","mil7.7.6:1.1":"“Bhante nagasena, ‘meghassa panca angani gahetabbani’ti yam vadesi, katamani tani panca angani gahetabbani”ti? ","mil7.7.6:1.2":"“Yatha, maharaja, megho uppannam rajojallam vupasameti; ","mil7.7.6:1.3":"evameva kho, maharaja, yogina yogavacarena uppannam kilesarajojallam vupasametabbam. ","mil7.7.6:1.4":"Idam, maharaja, meghassa pathamam angam gahetabbam. ","mil7.7.6:2.1":"Puna caparam, maharaja, megho pathaviya unham nibbapeti; ","mil7.7.6:2.2":"evameva kho, maharaja, yogina yogavacarena mettabhavanaya sadevako loko nibbapetabbo. ","mil7.7.6:2.3":"Idam, maharaja, meghassa dutiyam angam gahetabbam. ","mil7.7.6:3.1":"Puna caparam, maharaja, megho sabbabijani viruhapeti; ","mil7.7.6:3.2":"evameva kho, maharaja, yogina yogavacarena sabbasattanam saddham uppadetva tam saddhabijam tisu sampattisu ropetabbam, dibbamanusikasu sukhasampattisu yavaparamatthanibbanasukhasampatti. ","mil7.7.6:3.3":"Idam, maharaja, meghassa tatiyam angam gahetabbam. ","mil7.7.6:4.1":"Puna caparam, maharaja, megho ututo samutthahitva dharanitalaruhe tinarukkhalatagumbaosadhivanappatayo parirakkhati; ","mil7.7.6:4.2":"evameva kho, maharaja, yogina yogavacarena yoniso manasikaram nibbattetva tena yoniso manasikarena samanadhammo parirakkhitabbo, yoniso manasikaramulaka sabbe kusala dhamma. ","mil7.7.6:4.3":"Idam, maharaja, meghassa catuttham angam gahetabbam. ","mil7.7.6:5.1":"Puna caparam, maharaja, megho vassamano naditalakapokkharaniyo kandarapadarasarasobbhaudapanani ca paripureti udakadharahi; ","mil7.7.6:5.2":"evameva kho, maharaja, yogina yogavacarena agamapariyattiya dhammameghamabhivassayitva adhigamakamanam manasam paripurayitabbam. ","mil7.7.6:5.3":"Idam, maharaja, meghassa pancamam angam gahetabbam. ","mil7.7.6:5.4":"Bhasitampetam, maharaja, therena sariputtena dhammasenapatina—","mil7.7.6:6.1":"‘Bodhaneyyam janam disva, ","mil7.7.6:6.2":"satasahassepi yojane; ","mil7.7.6:6.3":"Khanena upagantvana, ","mil7.7.6:6.4":"bodheti tam mahamuni’”ti. ","mil7.7.6:7.1":"Meghangapanho chattho. "}