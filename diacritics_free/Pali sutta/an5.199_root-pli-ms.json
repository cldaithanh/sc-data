{"an5.199:0.1":"Anguttara Nikaya 5.199 ","an5.199:0.2":"20. Brahmanavagga ","an5.199:0.3":"Kulasutta ","an5.199:1.1":"“Yam, bhikkhave, silavanto pabbajita kulam upasankamanti, tattha manussa pancahi thanehi bahum punnam pasavanti. ","an5.199:1.2":"Katamehi pancahi? ","an5.199:1.3":"Yasmim, bhikkhave, samaye silavante pabbajite kulam upasankamante manussa disva cittani pasadenti, saggasamvattanikam, bhikkhave, tam kulam tasmim samaye patipadam patipannam hoti. ","an5.199:2.1":"Yasmim, bhikkhave, samaye silavante pabbajite kulam upasankamante manussa paccutthenti abhivadenti asanam denti, uccakulinasamvattanikam, bhikkhave, tam kulam tasmim samaye patipadam patipannam hoti. ","an5.199:3.1":"Yasmim, bhikkhave, samaye silavante pabbajite kulam upasankamante manussa maccheramalam pativinenti, mahesakkhasamvattanikam, bhikkhave, tam kulam tasmim samaye patipadam patipannam hoti. ","an5.199:4.1":"Yasmim, bhikkhave, samaye silavante pabbajite kulam upasankamante manussa yathasatti yathabalam samvibhajanti, mahabhogasamvattanikam, bhikkhave, tam kulam tasmim samaye patipadam patipannam hoti. ","an5.199:5.1":"Yasmim, bhikkhave, samaye silavante pabbajite kulam upasankamante manussa paripucchanti paripanhanti dhammam sunanti, mahapannasamvattanikam, bhikkhave, tam kulam tasmim samaye patipadam patipannam hoti. ","an5.199:5.2":"Yam, bhikkhave, silavanto pabbajita kulam upasankamanti, tattha manussa imehi pancahi thanehi bahum punnam pasavanti”ti. ","an5.199:5.3":"Navamam. "}