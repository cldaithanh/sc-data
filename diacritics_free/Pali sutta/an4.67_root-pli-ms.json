{"an4.67:0.1":"Anguttara Nikaya 4.67 ","an4.67:0.2":"7. Pattakammavagga ","an4.67:0.3":"Ahirajasutta ","an4.67:1.1":"Ekam samayam bhagava savatthiyam viharati jetavane anathapindikassa arame. ","an4.67:1.2":"Tena kho pana samayena savatthiyam annataro bhikkhu ahina dattho kalankato hoti. ","an4.67:1.3":"Atha kho sambahula bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","an4.67:1.4":"“idha, bhante, savatthiyam annataro bhikkhu ahina dattho kalankato”ti. ","an4.67:2.1":"“Na hi nuna so, bhikkhave, bhikkhu cattari ahirajakulani mettena cittena phari. ","an4.67:2.2":"Sace hi so, bhikkhave, bhikkhu cattari ahirajakulani mettena cittena phareyya, na hi so, bhikkhave, bhikkhu ahina dattho kalam kareyya. ","an4.67:3.1":"Katamani cattari? ","an4.67:3.2":"Virupakkham ahirajakulam, erapatham ahirajakulam, chabyaputtam ahirajakulam, kanhagotamakam ahirajakulam. ","an4.67:3.3":"Na hi nuna so, bhikkhave, bhikkhu imani cattari ahirajakulani mettena cittena phari. ","an4.67:3.4":"Sace hi so, bhikkhave, bhikkhu imani cattari ahirajakulani mettena cittena phareyya, na hi so, bhikkhave, bhikkhu ahina dattho kalam kareyya. ","an4.67:4.1":"Anujanami, bhikkhave, imani cattari ahirajakulani mettena cittena pharitum attaguttiya attarakkhaya attaparittayati. ","an4.67:5.1":"Virupakkhehi me mettam, ","an4.67:5.2":"Mettam erapathehi me; ","an4.67:5.3":"Chabyaputtehi me mettam, ","an4.67:5.4":"Mettam kanhagotamakehi ca. ","an4.67:6.1":"Apadakehi me mettam, ","an4.67:6.2":"mettam dvipadakehi me; ","an4.67:6.3":"Catuppadehi me mettam, ","an4.67:6.4":"mettam bahuppadehi me. ","an4.67:7.1":"Ma mam apadako himsi, ","an4.67:7.2":"ma mam himsi dvipadako; ","an4.67:7.3":"Ma mam catuppado himsi, ","an4.67:7.4":"ma mam himsi bahuppado. ","an4.67:8.1":"Sabbe satta sabbe pana, ","an4.67:8.2":"sabbe bhuta ca kevala; ","an4.67:8.3":"Sabbe bhadrani passantu, ","an4.67:8.4":"ma kanci papamagama. ","an4.67:9.1":"Appamano buddho, ","an4.67:9.2":"Appamano dhammo; ","an4.67:9.3":"Appamano sangho, ","an4.67:9.4":"Pamanavantani sarisapani. ","an4.67:10.1":"Ahivicchika satapadi, ","an4.67:10.2":"Unnanabhi sarabu musika; ","an4.67:10.3":"Kata me rakkha kata me paritta, ","an4.67:10.4":"Patikkamantu bhutani; ","an4.67:10.5":"Soham namo bhagavato, ","an4.67:10.6":"Namo sattannam sammasambuddhanan”ti. ","an4.67:10.7":"Sattamam. "}