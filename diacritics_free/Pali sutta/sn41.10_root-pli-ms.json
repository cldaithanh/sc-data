{"sn41.10:0.1":"Samyutta Nikaya 41.10 ","sn41.10:0.2":"1. Cittavagga ","sn41.10:0.3":"Gilanadassanasutta ","sn41.10:1.1":"Tena kho pana samayena citto gahapati abadhiko hoti dukkhito balhagilano. ","sn41.10:1.2":"Atha kho sambahula aramadevata vanadevata rukkhadevata osadhitinavanappatisu adhivattha devata sangamma samagamma cittam gahapatim etadavocum: ","sn41.10:1.3":"“panidhehi, gahapati, anagatamaddhanam raja assam cakkavatti”ti. ","sn41.10:2.1":"Evam vutte, citto gahapati ta aramadevata vanadevata rukkhadevata osadhitinavanappatisu adhivattha devata etadavoca: ","sn41.10:2.2":"“tampi aniccam, tampi addhuvam, tampi pahaya gamaniyan”ti. ","sn41.10:2.3":"Evam vutte, cittassa gahapatino mittamacca natisalohita cittam gahapatim etadavocum: ","sn41.10:2.4":"“satim, ayyaputta, upatthapehi, ma vippalapi”ti. ","sn41.10:2.5":"“Kim taham vadami yam mam tumhe evam vadetha: ","sn41.10:2.6":"‘satim, ayyaputta, upatthapehi, ma vippalapi’”ti? ","sn41.10:2.7":"“Evam kho tvam, ayyaputta, vadesi: ","sn41.10:2.8":"‘tampi aniccam, tampi addhuvam, tampi pahaya gamaniyan’”ti. ","sn41.10:2.9":"“Tatha hi pana mam aramadevata vanadevata rukkhadevata osadhitinavanappatisu adhivattha devata evamahamsu: ","sn41.10:2.10":"‘panidhehi, gahapati, anagatamaddhanam raja assam cakkavatti’ti. ","sn41.10:2.11":"Taham evam vadami: ","sn41.10:2.12":"‘tampi aniccam …pe… tampi pahaya gamaniyan’”ti. ","sn41.10:2.13":"“Kim pana ta, ayyaputta, aramadevata vanadevata rukkhadevata osadhitinavanappatisu adhivattha devata atthavasam sampassamana evamahamsu: ","sn41.10:2.14":"‘panidhehi, gahapati, anagatamaddhanam raja assam cakkavatti’”ti? ","sn41.10:2.15":"“Tasam kho aramadevatanam vanadevatanam rukkhadevatanam osadhitinavanappatisu adhivatthanam devatanam evam hoti: ","sn41.10:2.16":"‘ayam kho citto gahapati, silava kalyanadhammo. ","sn41.10:2.17":"Sace panidahissati—","sn41.10:2.18":"anagatamaddhanam raja assam cakkavatti’ti, ‘tassa kho ayam ijjhissati, silavato cetopanidhi visuddhatta dhammiko dhammikam phalam anupassati’ti. ","sn41.10:2.19":"Imam kho ta aramadevata vanadevata rukkhadevata osadhitinavanappatisu adhivattha devata atthavasam sampassamana evamahamsu: ","sn41.10:2.20":"‘panidhehi, gahapati, anagatamaddhanam raja assam cakkavatti’ti. ","sn41.10:2.21":"Taham evam vadami: ","sn41.10:2.22":"‘tampi aniccam, tampi addhuvam, tampi pahaya gamaniyan’”ti. ","sn41.10:3.1":"“Tena hi, ayyaputta, amhepi ovadahi”ti. ","sn41.10:3.2":"“Tasma hi vo evam sikkhitabbam—","sn41.10:3.3":"buddhe aveccappasadena samannagata bhavissama: ","sn41.10:3.4":"‘itipi so bhagava araham sammasambuddho vijjacaranasampanno sugato lokavidu anuttaro purisadammasarathi sattha devamanussanam buddho bhagava’ti. ","sn41.10:3.5":"Dhamme aveccappasadena samannagata bhavissama: ","sn41.10:3.6":"‘svakkhato bhagavata dhammo sanditthiko akaliko ehipassiko opaneyyiko paccattam veditabbo vinnuhi’ti. ","sn41.10:3.7":"Sanghe aveccappasadena samannagata bhavissama: ","sn41.10:3.8":"‘suppatipanno bhagavato savakasangho, ujuppatipanno bhagavato savakasangho, nayappatipanno bhagavato savakasangho, samicippatipanno bhagavato savakasangho, yadidam cattari purisayugani attha purisapuggala esa bhagavato savakasangho ahuneyyo pahuneyyo dakkhineyyo anjalikaraniyo anuttaram punnakkhettam lokassa’ti. ","sn41.10:3.9":"Yam kho pana kinci kule deyyadhammam sabbam tam appativibhattam bhavissati silavantehi kalyanadhammehiti evanhi vo sikkhitabban”ti. ","sn41.10:3.10":"Atha kho citto gahapati mittamacce natisalohite buddhe ca dhamme ca sanghe ca cage ca samadapetva kalamakasiti. ","sn41.10:3.11":"Dasamam. ","sn41.10:3.12":"Cittavaggo pathamo. ","sn41.10:4.0":"Tassuddanam ","sn41.10:4.1":"Samyojanam dve isidatta, ","sn41.10:4.2":"Mahako kamabhupi ca; ","sn41.10:4.3":"Godatto ca nigantho ca, ","sn41.10:4.4":"Acelena gilanadassananti. ","sn41.10:4.5":"Cittasamyuttam samattam. "}