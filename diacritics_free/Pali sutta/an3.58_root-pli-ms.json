{"an3.58:0.1":"Anguttara Nikaya 3.58 ","an3.58:0.2":"6. Brahmanavagga ","an3.58:0.3":"Tikannasutta ","an3.58:1.1":"Atha kho tikanno brahmano yena bhagava tenupasankami; upasankamitva bhagavata saddhim …pe… ","an3.58:1.2":"ekamantam nisinno kho tikanno brahmano bhagavato sammukha tevijjanam sudam brahmananam vannam bhasati: ","an3.58:1.3":"“evampi tevijja brahmana, itipi tevijja brahmana”ti. ","an3.58:2.1":"“Yatha katham pana, brahmana, brahmana brahmanam tevijjam pannapenti”ti? ","an3.58:2.2":"“Idha, bho gotama, brahmano ubhato sujato hoti matito ca pitito ca, samsuddhagahaniko yava sattama pitamahayuga, akkhitto anupakkuttho jativadena, ajjhayako, mantadharo, tinnam vedanam paragu sanighanduketubhanam sakkharappabhedanam itihasapancamanam, padako, veyyakarano, lokayatamahapurisalakkhanesu anavayoti. ","an3.58:2.3":"Evam kho, bho gotama, brahmana brahmanam tevijjam pannapenti”ti. ","an3.58:3.1":"“Annatha kho, brahmana, brahmana brahmanam tevijjam pannapenti, annatha ca pana ariyassa vinaye tevijjo hoti”ti. ","an3.58:3.2":"“Yatha katham pana, bho gotama, ariyassa vinaye tevijjo hoti? ","an3.58:3.3":"Sadhu me bhavam gotamo tatha dhammam desetu yatha ariyassa vinaye tevijjo hoti”ti. ","an3.58:3.4":"“Tena hi, brahmana, sunahi, sadhukam manasi karohi; bhasissami”ti. ","an3.58:3.5":"“Evam, bho”ti kho tikanno brahmano bhagavato paccassosi. ","an3.58:3.6":"Bhagava etadavoca: ","an3.58:4.1":"“Idha, brahmana, bhikkhu vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharati. ","an3.58:4.2":"Vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam upasampajja viharati. ","an3.58:4.3":"Pitiya ca viraga upekkhako ca viharati sato ca sampajano, sukhanca kayena patisamvedeti yam tam ariya acikkhanti: ‘upekkhako satima sukhavihari’ti tatiyam jhanam upasampajja viharati. ","an3.58:4.4":"Sukhassa ca pahana dukkhassa ca pahana, pubbeva somanassadomanassanam atthangama adukkhamasukham upekkhasatiparisuddhim catuttham jhanam upasampajja viharati. ","an3.58:5.1":"So evam samahite citte parisuddhe pariyodate anangane vigatupakkilese mudubhute kammaniye thite anenjappatte pubbenivasanussatinanaya cittam abhininnameti. ","an3.58:5.2":"So anekavihitam pubbenivasam anussarati, seyyathidam—ekampi jatim dvepi jatiyo tissopi jatiyo catassopi jatiyo pancapi jatiyo dasapi jatiyo visampi jatiyo timsampi jatiyo cattarisampi jatiyo pannasampi jatiyo jatisatampi jatisahassampi jatisatasahassampi, anekepi samvattakappe anekepi vivattakappe anekepi samvattavivattakappe: ‘amutrasim evamnamo evangotto evamvanno evamaharo evamsukhadukkhappatisamvedi evamayupariyanto, so tato cuto amutra udapadim. Tatrapasim evamnamo evangotto evamvanno evamaharo evamsukhadukkhappatisamvedi evamayupariyanto, so tato cuto idhupapanno’ti. Iti sakaram sauddesam anekavihitam pubbenivasam anussarati. ","an3.58:5.3":"Ayamassa pathama vijja adhigata hoti; ","an3.58:5.4":"avijja vihata, vijja uppanna; tamo vihato, aloko uppanno yatha tam appamattassa atapino pahitattassa viharato. ","an3.58:6.1":"So evam samahite citte parisuddhe pariyodate anangane vigatupakkilese mudubhute kammaniye thite anenjappatte sattanam cutupapatananaya cittam abhininnameti. ","an3.58:6.2":"So dibbena cakkhuna visuddhena atikkantamanusakena satte passati cavamane upapajjamane hine panite suvanne dubbanne, sugate duggate yathakammupage satte pajanati: ‘ime vata bhonto satta kayaduccaritena samannagata …pe… manoduccaritena samannagata ariyanam upavadaka micchaditthika micchaditthikammasamadana, te kayassa bheda param marana apayam duggatim vinipatam nirayam upapanna. Ime va pana bhonto satta kayasucaritena samannagata, vacisucaritena samannagata, manosucaritena samannagata ariyanam anupavadaka sammaditthika sammaditthikammasamadana, te kayassa bheda param marana sugatim saggam lokam upapanna’ti. Iti dibbena cakkhuna visuddhena atikkantamanusakena satte passati cavamane upapajjamane hine panite suvanne dubbanne, sugate duggate yathakammupage satte pajanati. ","an3.58:6.3":"Ayamassa dutiya vijja adhigata hoti; ","an3.58:6.4":"avijja vihata, vijja uppanna; tamo vihato, aloko uppanno yatha tam appamattassa atapino pahitattassa viharato. ","an3.58:7.1":"So evam samahite citte parisuddhe pariyodate anangane vigatupakkilese mudubhute kammaniye thite anenjappatte asavanam khayananaya cittam abhininnameti. ","an3.58:7.2":"So ‘idam dukkhan’ti yathabhutam pajanati, ‘ayam dukkhasamudayo’ti yathabhutam pajanati, ‘ayam dukkhanirodho’ti yathabhutam pajanati, ‘ayam dukkhanirodhagamini patipada’ti yathabhutam pajanati; ","an3.58:7.3":"‘ime asava’ti yathabhutam pajanati, ‘ayam asavasamudayo’ti yathabhutam pajanati, ‘ayam asavanirodho’ti yathabhutam pajanati, ‘ayam asavanirodhagamini patipada’ti yathabhutam pajanati. ","an3.58:7.4":"Tassa evam janato evam passato kamasavapi cittam vimuccati, bhavasavapi cittam vimuccati, avijjasavapi cittam vimuccati; ","an3.58:7.5":"vimuttasmim vimuttamiti nanam hoti. ","an3.58:7.6":"‘Khina jati, vusitam brahmacariyam, katam karaniyam, naparam itthattaya’ti pajanati. ","an3.58:7.7":"Ayamassa tatiya vijja adhigata hoti; ","an3.58:7.8":"avijja vihata, vijja uppanna; tamo vihato, aloko uppanno yatha tam appamattassa atapino pahitattassa viharatoti. ","an3.58:8.1":"Anuccavacasilassa, ","an3.58:8.2":"nipakassa ca jhayino; ","an3.58:8.3":"Cittam yassa vasibhutam, ","an3.58:8.4":"ekaggam susamahitam. ","an3.58:9.1":"Tam ve tamonudam dhiram, ","an3.58:9.2":"tevijjam maccuhayinam; ","an3.58:9.3":"Hitam devamanussanam, ","an3.58:9.4":"ahu sabbappahayinam. ","an3.58:10.1":"Tihi vijjahi sampannam, ","an3.58:10.2":"asammulhaviharinam; ","an3.58:10.3":"Buddham antimadehinam, ","an3.58:10.4":"tam namassanti gotamam. ","an3.58:11.1":"Pubbenivasam yo vedi, ","an3.58:11.2":"saggapayanca passati; ","an3.58:11.3":"Atho jatikkhayam patto, ","an3.58:11.4":"abhinnavosito muni. ","an3.58:12.1":"Etahi tihi vijjahi, ","an3.58:12.2":"tevijjo hoti brahmano; ","an3.58:12.3":"Tamaham vadami tevijjam, ","an3.58:12.4":"nannam lapitalapananti. ","an3.58:13.1":"Evam kho, brahmana, ariyassa vinaye tevijjo hoti”ti. ","an3.58:13.2":"“Annatha, bho gotama, brahmananam tevijjo, annatha ca pana ariyassa vinaye tevijjo hoti. ","an3.58:13.3":"Imassa ca pana, bho gotama, ariyassa vinaye tevijjassa brahmananam tevijjo kalam nagghati solasim. ","an3.58:14.1":"Abhikkantam, bho gotama …pe… ","an3.58:14.2":"upasakam mam bhavam gotamo dharetu ajjatagge panupetam saranam gatan”ti. ","an3.58:14.3":"Atthamam. "}