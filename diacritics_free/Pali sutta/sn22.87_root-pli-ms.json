{"sn22.87:0.1":"Samyutta Nikaya 22.87 ","sn22.87:0.2":"9. Theravagga ","sn22.87:0.3":"Vakkalisutta ","sn22.87:1.1":"Ekam samayam bhagava rajagahe viharati veluvane kalandakanivape. ","sn22.87:1.2":"Tena kho pana samayena ayasma vakkali kumbhakaranivesane viharati abadhiko dukkhito balhagilano. ","sn22.87:1.3":"Atha kho ayasma vakkali upatthake amantesi: ","sn22.87:1.4":"“etha tumhe, avuso, yena bhagava tenupasankamatha; upasankamitva mama vacanena bhagavato pade sirasa vandatha: ","sn22.87:1.5":"‘vakkali, bhante, bhikkhu abadhiko dukkhito balhagilano, so bhagavato pade sirasa vandati’ti. ","sn22.87:1.6":"Evanca vadetha: ","sn22.87:1.7":"‘sadhu kira, bhante, bhagava yena vakkali bhikkhu tenupasankamatu anukampam upadaya’”ti. ","sn22.87:1.8":"“Evamavuso”ti kho te bhikkhu ayasmato vakkalissa patissutva yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","sn22.87:1.9":"“vakkali, bhante, bhikkhu abadhiko dukkhito balhagilano, so bhagavato pade sirasa vandati; ","sn22.87:1.10":"evanca pana vadeti: ","sn22.87:1.11":"‘sadhu kira, bhante, bhagava yena vakkali bhikkhu tenupasankamatu anukampam upadaya’”ti. ","sn22.87:1.12":"Adhivasesi bhagava tunhibhavena. ","sn22.87:2.1":"Atha kho bhagava nivasetva pattacivaramadaya yenayasma vakkali tenupasankami. ","sn22.87:2.2":"Addasa kho ayasma vakkali bhagavantam duratova agacchantam. Disvana mancake samadhosi. ","sn22.87:2.3":"Atha kho bhagava ayasmantam vakkalim etadavoca: ","sn22.87:2.4":"“alam, vakkali, ma tvam mancake samadhosi. ","sn22.87:2.5":"Santimani asanani pannattani; tatthaham nisidissami”ti. ","sn22.87:2.6":"Nisidi bhagava pannatte asane. Nisajja kho bhagava ayasmantam vakkalim etadavoca: ","sn22.87:2.7":"“kacci te, vakkali, khamaniyam, kacci yapaniyam, kacci dukkha vedana patikkamanti, no abhikkamanti; patikkamosanam pannayati, no abhikkamo”ti? ","sn22.87:2.8":"“Na me, bhante, khamaniyam, na yapaniyam; balha me dukkha vedana abhikkamanti, no patikkamanti; abhikkamosanam pannayati, no patikkamo”ti. ","sn22.87:2.9":"“Kacci te, vakkali, na kinci kukkuccam, na koci vippatisaro”ti? ","sn22.87:2.10":"“Taggha me, bhante, anappakam kukkuccam, anappako vippatisaro”ti. ","sn22.87:2.11":"“Kacci pana tam, vakkali, atta silato na upavadati”ti? ","sn22.87:2.12":"“Na kho mam, bhante, atta silato upavadati”ti. ","sn22.87:2.13":"“No ce kira tam, vakkali, atta silato upavadati; atha kinca te kukkuccam ko ca vippatisaro”ti? ","sn22.87:2.14":"“Cirapatikaham, bhante, bhagavantam dassanaya upasankamitukamo, natthi ca me kayasmim tavatika balamatta, yavataham bhagavantam dassanaya upasankameyyan”ti. ","sn22.87:3.1":"“Alam, vakkali, kim te imina putikayena ditthena? ","sn22.87:3.2":"Yo kho, vakkali, dhammam passati so mam passati; ","sn22.87:3.3":"yo mam passati so dhammam passati. ","sn22.87:3.4":"Dhammanhi, vakkali, passanto mam passati; ","sn22.87:3.5":"mam passanto dhammam passati. ","sn22.87:4.1":"Tam kim mannasi, vakkali, ","sn22.87:4.2":"rupam niccam va aniccam va”ti? ","sn22.87:4.3":"“Aniccam, bhante”. ","sn22.87:4.4":"“Yam pananiccam dukkham va tam sukham va”ti? ","sn22.87:4.5":"“Dukkham, bhante”. ","sn22.87:4.6":"“Yam pananiccam dukkham viparinamadhammam, kallam nu tam samanupassitum: ","sn22.87:4.7":"‘etam mama, esohamasmi, eso me atta’”ti? ","sn22.87:4.8":"“No hetam, bhante”. ","sn22.87:4.9":"“Vedana … ","sn22.87:4.10":"sanna … ","sn22.87:4.11":"sankhara … ","sn22.87:4.12":"vinnanam niccam va aniccam va”ti? ","sn22.87:4.13":"“Aniccam, bhante” …pe… ","sn22.87:4.14":"eso me attati? ","sn22.87:4.15":"“No hetam, bhante”. ","sn22.87:4.16":"“Tasmatiha …pe… ","sn22.87:4.17":"evam passam …pe… ","sn22.87:4.18":"naparam itthattayati pajanati”ti. ","sn22.87:5.1":"Atha kho bhagava ayasmantam vakkalim imina ovadena ovaditva utthayasana yena gijjhakuto pabbato tena pakkami. ","sn22.87:5.2":"Atha kho ayasma vakkali acirapakkantassa bhagavato upatthake amantesi: ","sn22.87:5.3":"“etha mam, avuso, mancakam aropetva yena isigilipassam kalasila tenupasankamatha. ","sn22.87:5.4":"Kathanhi nama madiso antaraghare kalam kattabbam manneyya”ti? ","sn22.87:5.5":"“Evamavuso”ti kho te bhikkhu ayasmato vakkalissa patissutva ayasmantam vakkalim mancakam aropetva yena isigilipassam kalasila tenupasankamimsu. ","sn22.87:5.6":"Atha kho bhagava tanca rattim tanca divavasesam gijjhakute pabbate vihasi. ","sn22.87:5.7":"Atha kho dve devatayo abhikkantaya rattiya abhikkantavanna kevalakappam gijjhakutam obhasetva yena bhagava tenupasankamimsu …pe… ekamantam atthamsu. ","sn22.87:5.8":"Ekamantam thita kho eka devata bhagavantam etadavoca: ","sn22.87:5.9":"“vakkali, bhante, bhikkhu vimokkhaya ceteti”ti. ","sn22.87:5.10":"Apara devata bhagavantam etadavoca: ","sn22.87:5.11":"“so hi nuna, bhante, suvimutto vimuccissati”ti. ","sn22.87:5.12":"Idamavocum ta devatayo. ","sn22.87:5.13":"Idam vatva bhagavantam abhivadetva padakkhinam katva tatthevantaradhayimsu. ","sn22.87:6.1":"Atha kho bhagava tassa rattiya accayena bhikkhu amantesi: ","sn22.87:6.2":"“etha tumhe, bhikkhave, yena vakkali bhikkhu tenupasankamatha; upasankamitva vakkalim bhikkhum evam vadetha: ","sn22.87:7.1":"‘Sunavuso tvam, vakkali, bhagavato vacanam dvinnanca devatanam. ","sn22.87:7.2":"Imam, avuso, rattim dve devatayo abhikkantaya rattiya abhikkantavanna kevalakappam gijjhakutam obhasetva yena bhagava tenupasankamimsu; upasankamitva bhagavantam abhivadetva ekamantam atthamsu. ","sn22.87:7.3":"Ekamantam thita kho, avuso, eka devata bhagavantam etadavoca—","sn22.87:7.4":"vakkali, bhante, bhikkhu vimokkhaya cetetiti. ","sn22.87:7.5":"Apara devata bhagavantam etadavoca—","sn22.87:7.6":"so hi nuna, bhante, suvimutto vimuccissatiti. ","sn22.87:7.7":"Bhagava ca tam, avuso vakkali, evamaha—","sn22.87:7.8":"ma bhayi, vakkali; ","sn22.87:7.9":"ma bhayi, vakkali. ","sn22.87:7.10":"Apapakam te maranam bhavissati, apapika kalakiriya’”ti. ","sn22.87:7.11":"“Evam, bhante”ti kho te bhikkhu bhagavato patissutva yenayasma vakkali tenupasankamimsu; upasankamitva ayasmantam vakkalim etadavocum: ","sn22.87:7.12":"“sunavuso vakkali, bhagavato vacanam dvinnanca devatanan”ti. ","sn22.87:8.1":"Atha kho ayasma vakkali upatthake amantesi: ","sn22.87:8.2":"“etha mam, avuso, mancaka oropetha. ","sn22.87:8.3":"Kathanhi nama madiso ucce asane nisiditva tassa bhagavato sasanam sotabbam manneyya”ti. ","sn22.87:8.4":"“Evamavuso”ti kho te bhikkhu ayasmato vakkalissa patissutva ayasmantam vakkalim mancaka oropesum. ","sn22.87:8.5":"“Imam, avuso, rattim dve devatayo abhikkantaya rattiya …pe… ekamantam atthamsu. ","sn22.87:8.6":"Ekamantam thita kho, avuso, eka devata bhagavantam etadavoca: ","sn22.87:8.7":"‘vakkali, bhante, bhikkhu vimokkhaya ceteti’ti. ","sn22.87:8.8":"Apara devata bhagavantam etadavoca: ","sn22.87:8.9":"‘so hi nuna, bhante, suvimutto vimuccissati’ti. ","sn22.87:8.10":"Bhagava ca tam, avuso vakkali, evamaha: ","sn22.87:8.11":"‘ma bhayi, vakkali; ","sn22.87:8.12":"ma bhayi, vakkali. ","sn22.87:8.13":"Apapakam te maranam bhavissati, apapika kalakiriya’”ti. ","sn22.87:8.14":"“Tena havuso, mama vacanena bhagavato pade sirasa vandatha: ","sn22.87:8.15":"‘vakkali, bhante, bhikkhu abadhiko dukkhito balhagilano. ","sn22.87:8.16":"So bhagavato pade sirasa vandati’ti. ","sn22.87:8.17":"Evanca vadetha: ","sn22.87:8.18":"‘rupam aniccam. ","sn22.87:8.19":"Taham, bhante, na kankhami. ","sn22.87:8.20":"Yadaniccam tam dukkhanti na vicikicchami. ","sn22.87:8.21":"Yadaniccam dukkham viparinamadhammam, natthi me tattha chando va rago va pemam vati na vicikicchami. ","sn22.87:8.22":"Vedana anicca. ","sn22.87:8.23":"Taham, bhante, na kankhami. ","sn22.87:8.24":"Yadaniccam tam dukkhanti na vicikicchami. ","sn22.87:8.25":"Yadaniccam dukkham viparinamadhammam, natthi me tattha chando va rago va pemam vati na vicikicchami. ","sn22.87:8.26":"Sanna … ","sn22.87:8.27":"sankhara anicca. ","sn22.87:8.28":"Taham, bhante, na kankhami. ","sn22.87:8.29":"Yadaniccam tam dukkhanti na vicikicchami. ","sn22.87:8.30":"Yadaniccam dukkham viparinamadhammam, natthi me tattha chando va rago va pemam vati na vicikicchami. ","sn22.87:8.31":"Vinnanam aniccam. ","sn22.87:8.32":"Taham, bhante, na kankhami. ","sn22.87:8.33":"Yadaniccam tam dukkhanti na vicikicchami. ","sn22.87:8.34":"Yadaniccam dukkham viparinamadhammam, natthi me tattha chando va rago va pemam vati na vicikicchami’”ti. ","sn22.87:8.35":"“Evamavuso”ti kho te bhikkhu ayasmato vakkalissa patissutva pakkamimsu. ","sn22.87:8.36":"Atha kho ayasma vakkali acirapakkantesu tesu bhikkhusu sattham aharesi. ","sn22.87:9.1":"Atha kho te bhikkhu yena bhagava tenupasankamimsu; upasankamitva ekamantam nisidimsu. Ekamantam nisinna kho te bhikkhu bhagavantam etadavocum: ","sn22.87:9.2":"“vakkali, bhante, bhikkhu abadhiko dukkhito balhagilano; ","sn22.87:9.3":"so bhagavato pade sirasa vandati; ","sn22.87:9.4":"evanca vadeti: ","sn22.87:9.5":"‘rupam aniccam. ","sn22.87:9.6":"Taham, bhante, na kankhami. ","sn22.87:9.7":"Yadaniccam tam dukkhanti na vicikicchami. ","sn22.87:9.8":"Yadaniccam dukkham viparinamadhammam, natthi me tattha chando va rago va pemam vati na vicikicchami. ","sn22.87:9.9":"Vedana … ","sn22.87:9.10":"sanna … ","sn22.87:9.11":"sankhara … ","sn22.87:9.12":"vinnanam aniccam. ","sn22.87:9.13":"Taham, bhante, na kankhami. ","sn22.87:9.14":"Yadaniccam tam dukkhanti na vicikicchami. ","sn22.87:9.15":"Yadaniccam dukkham viparinamadhammam, natthi me tattha chando va rago va pemam vati na vicikicchami’”ti. ","sn22.87:10.1":"Atha kho bhagava bhikkhu amantesi: ","sn22.87:10.2":"“ayama, bhikkhave, yena isigilipassam kalasila tenupasankamissama; ","sn22.87:10.3":"yattha vakkalina kulaputtena satthamaharitan”ti. ","sn22.87:10.4":"“Evam, bhante”ti kho te bhikkhu bhagavato paccassosum. ","sn22.87:10.5":"Atha kho bhagava sambahulehi bhikkhuhi saddhim yena isigilipassam kalasila tenupasankami. ","sn22.87:10.6":"Addasa kho bhagava ayasmantam vakkalim duratova mancake vivattakkhandham semanam. ","sn22.87:11.1":"Tena kho pana samayena dhumayitattam timirayitattam gacchateva purimam disam, gacchati pacchimam disam, gacchati uttaram disam, gacchati dakkhinam disam, gacchati uddham disam, gacchati adho disam, gacchati anudisam. ","sn22.87:11.2":"Atha kho bhagava bhikkhu amantesi: ","sn22.87:11.3":"“passatha no tumhe, bhikkhave, etam dhumayitattam timirayitattam gacchateva purimam disam …pe… gacchati anudisan”ti. ","sn22.87:11.4":"“Evam, bhante”. ","sn22.87:11.5":"“Eso kho, bhikkhave, maro papima vakkalissa kulaputtassa vinnanam samanvesati: ","sn22.87:11.6":"‘kattha vakkalissa kulaputtassa vinnanam patitthitan’ti? ","sn22.87:11.7":"Appatitthitena ca, bhikkhave, vinnanena vakkali kulaputto parinibbuto”ti. ","sn22.87:11.8":"Pancamam. "}