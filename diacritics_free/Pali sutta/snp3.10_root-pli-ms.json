{"snp3.10:0.1":"Sutta Nipata 3.10 ","snp3.10:0.2":"Kokalikasutta ","snp3.10:1.1":"Evam me sutam—","snp3.10:1.2":"ekam samayam bhagava savatthiyam viharati jetavane anathapindikassa arame. ","snp3.10:1.3":"Atha kho kokaliko bhikkhu yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho kokaliko bhikkhu bhagavantam etadavoca: ","snp3.10:1.4":"“papiccha, bhante, sariputtamoggallana, papikanam icchanam vasam gata”ti. ","snp3.10:2.1":"Evam vutte, bhagava kokalikam bhikkhum etadavoca: ","snp3.10:2.2":"“ma hevam, kokalika, ma hevam, kokalika. ","snp3.10:2.3":"Pasadehi, kokalika, sariputtamoggallanesu cittam. ","snp3.10:2.4":"Pesala sariputtamoggallana”ti. ","snp3.10:3.1":"Dutiyampi kho …pe… ","snp3.10:3.2":"tatiyampi kho kokaliko bhikkhu bhagavantam etadavoca: ","snp3.10:3.3":"“kincapi me, bhante, bhagava saddhayiko paccayiko, atha kho papicchava sariputtamoggallana, papikanam icchanam vasam gata”ti. ","snp3.10:3.4":"Tatiyampi kho bhagava kokalikam bhikkhum etadavoca: ","snp3.10:3.5":"“ma hevam, kokalika, ma hevam, kokalika. ","snp3.10:3.6":"Pasadehi, kokalika, sariputtamoggallanesu cittam. ","snp3.10:3.7":"Pesala sariputtamoggallana”ti. ","snp3.10:4.1":"Atha kho kokaliko bhikkhu utthayasana bhagavantam abhivadetva padakkhinam katva pakkami. ","snp3.10:4.2":"Acirappakkantassa ca kokalikassa bhikkhuno sasapamattihi pilakahi sabbo kayo phuto ahosi; ","snp3.10:4.3":"sasapamattiyo hutva muggamattiyo ahesum; muggamattiyo hutva kalayamattiyo ahesum; kalayamattiyo hutva kolatthimattiyo ahesum; kolatthimattiyo hutva kolamattiyo ahesum; kolamattiyo hutva amalakamattiyo ahesum; amalakamattiyo hutva beluvasalatukamattiyo ahesum; beluvasalatukamattiyo hutva billamattiyo ahesum; billamattiyo hutva pabhijjimsu; pubbanca lohitanca paggharimsu. ","snp3.10:4.4":"Atha kho kokaliko bhikkhu tenevabadhena kalamakasi. ","snp3.10:4.5":"Kalankato ca kokaliko bhikkhu padumam nirayam upapajji sariputtamoggallanesu cittam aghatetva. ","snp3.10:5.1":"Atha kho brahma sahampati abhikkantaya rattiya abhikkantavanno kevalakappam jetavanam obhasetva yena bhagava tenupasankami; upasankamitva bhagavantam abhivadetva ekamantam atthasi. Ekamantam thito kho brahma sahampati bhagavantam etadavoca: ","snp3.10:5.2":"“kokaliko, bhante, bhikkhu kalankato; ","snp3.10:5.3":"kalankato ca, bhante, kokaliko bhikkhu padumam nirayam upapanno sariputtamoggallanesu cittam aghatetva”ti. ","snp3.10:5.4":"Idamavoca brahma sahampati; ","snp3.10:5.5":"idam vatva bhagavantam abhivadetva padakkhinam katva tatthevantaradhayi. ","snp3.10:6.1":"Atha kho bhagava tassa rattiya accayena bhikkhu amantesi: ","snp3.10:6.2":"“imam, bhikkhave, rattim brahma sahampati abhikkantaya rattiya …pe… ","snp3.10:6.3":"idamavoca, bhikkhave, brahma sahampati, idam vatva mam padakkhinam katva tatthevantaradhayi”ti. ","snp3.10:7.1":"Evam vutte, annataro bhikkhu bhagavantam etadavoca: ","snp3.10:7.2":"“kivadigham nu kho, bhante, padume niraye ayuppamanan”ti? ","snp3.10:7.3":"“Digham kho, bhikkhu, padume niraye ayuppamanam; ","snp3.10:7.4":"tam na sukaram sankhatum ettakani vassani iti va ettakani vassasatani iti va ettakani vassasahassani iti va ettakani vassasatasahassani iti va”ti. ","snp3.10:7.5":"“Sakka pana, bhante, upama katun”ti? ","snp3.10:7.6":"“Sakka, bhikkhu”ti bhagava avoca: ","snp3.10:8.1":"“Seyyathapi, bhikkhu, visatikhariko kosalako tilavaho; tato puriso vassasatassa vassasatassa accayena ekamekam tilam uddhareyya. ","snp3.10:8.2":"Khippataram kho so bhikkhu visatikhariko kosalako tilavaho imina upakkamena parikkhayam pariyadanam gaccheyya, na tveva eko abbudo nirayo. ","snp3.10:8.3":"Seyyathapi, bhikkhu, visati abbuda niraya evameko nirabbudo nirayo. ","snp3.10:8.4":"Seyyathapi, bhikkhu, visati nirabbuda niraya evameko ababo nirayo. ","snp3.10:8.5":"Seyyathapi, bhikkhu, visati ababa niraya evameko atato nirayo. ","snp3.10:8.6":"Seyyathapi, bhikkhu, visati atata niraya evameko ahaho nirayo. ","snp3.10:8.7":"Seyyathapi, bhikkhu, visati ahaha niraya evameko kumudo nirayo. ","snp3.10:8.8":"Seyyathapi, bhikkhu, visati kumuda niraya evameko sogandhiko nirayo. ","snp3.10:8.9":"Seyyathapi, bhikkhu, visati sogandhika niraya evameko uppalako nirayo. ","snp3.10:8.10":"Seyyathapi, bhikkhu, visati uppalaka niraya evameko pundariko nirayo. ","snp3.10:8.11":"Seyyathapi, bhikkhu, visati pundarika niraya evameko padumo nirayo. ","snp3.10:8.12":"Padumam kho pana bhikkhu nirayam kokaliko bhikkhu upapanno sariputtamoggallanesu cittam aghatetva”ti. ","snp3.10:8.13":"Idamavoca bhagava. ","snp3.10:8.14":"Idam vatvana sugato athaparam etadavoca sattha: ","snp3.10:9.1":"“Purisassa hi jatassa, ","snp3.10:9.2":"kuthari jayate mukhe; ","snp3.10:9.3":"Yaya chindati attanam, ","snp3.10:9.4":"balo dubbhasitam bhanam. ","snp3.10:10.1":"Yo nindiyam pasamsati, ","snp3.10:10.2":"Tam va nindati yo pasamsiyo; ","snp3.10:10.3":"Vicinati mukhena so kalim, ","snp3.10:10.4":"Kalina tena sukham na vindati. ","snp3.10:11.1":"Appamatto ayam kali, ","snp3.10:11.2":"Yo akkhesu dhanaparajayo; ","snp3.10:11.3":"Sabbassapi sahapi attana, ","snp3.10:11.4":"Ayameva mahattaro kali; ","snp3.10:11.5":"Yo sugatesu manam padosaye. ","snp3.10:12.1":"Satam sahassanam nirabbudanam, ","snp3.10:12.2":"Chattimsati panca ca abbudani; ","snp3.10:12.3":"Yamariyagarahi nirayam upeti, ","snp3.10:12.4":"Vacam mananca panidhaya papakam. ","snp3.10:13.1":"Abhutavadi nirayam upeti, ","snp3.10:13.2":"Yo vapi katva na karomicaha; ","snp3.10:13.3":"Ubhopi te pecca sama bhavanti, ","snp3.10:13.4":"Nihinakamma manuja parattha. ","snp3.10:14.1":"Yo appadutthassa narassa dussati, ","snp3.10:14.2":"Suddhassa posassa ananganassa; ","snp3.10:14.3":"Tameva balam pacceti papam, ","snp3.10:14.4":"Sukhumo rajo pativatamva khitto. ","snp3.10:15.1":"Yo lobhagune anuyutto, ","snp3.10:15.2":"So vacasa paribhasati anne; ","snp3.10:15.3":"Asaddho kadariyo avadannu, ","snp3.10:15.4":"Macchari pesuniyam anuyutto. ","snp3.10:16.1":"Mukhadugga vibhuta anariya, ","snp3.10:16.2":"Bhunahu papaka dukkatakari; ","snp3.10:16.3":"Purisanta kali avajata, ","snp3.10:16.4":"Ma bahubhanidha nerayikosi. ","snp3.10:17.1":"Rajamakirasi ahitaya, ","snp3.10:17.2":"Sante garahasi kibbisakari; ","snp3.10:17.3":"Bahuni duccaritani caritva, ","snp3.10:17.4":"Gacchasi kho papatam cirarattam. ","snp3.10:18.1":"Na hi nassati kassaci kammam, ","snp3.10:18.2":"Eti hatam labhateva suvami; ","snp3.10:18.3":"Dukkham mando paraloke, ","snp3.10:18.4":"Attani passati kibbisakari. ","snp3.10:19.1":"Ayosankusamahatatthanam, ","snp3.10:19.2":"Tinhadharamayasulamupeti; ","snp3.10:19.3":"Atha tattaayogulasannibham, ","snp3.10:19.4":"Bhojanamatthi tatha patirupam. ","snp3.10:20.1":"Na hi vaggu vadanti vadanta, ","snp3.10:20.2":"Nabhijavanti na tanamupenti; ","snp3.10:20.3":"Angare santhate sayanti, ","snp3.10:20.4":"Ginisampajjalitam pavisanti. ","snp3.10:21.1":"Jalena ca onahiyana, ","snp3.10:21.2":"Tattha hananti ayomayakutebhi; ","snp3.10:21.3":"Andhamva timisamayanti, ","snp3.10:21.4":"Tam vitatanhi yatha mahikayo. ","snp3.10:22.1":"Atha lohamayam pana kumbhim, ","snp3.10:22.2":"Ginisampajjalitam pavisanti; ","snp3.10:22.3":"Paccanti hi tasu cirarattam, ","snp3.10:22.4":"Agginisamasu samuppilavate. ","snp3.10:23.1":"Atha pubbalohitamisse, ","snp3.10:23.2":"Tattha kim paccati kibbisakari; ","snp3.10:23.3":"Yam yam disakam adhiseti, ","snp3.10:23.4":"Tattha kilissati samphusamano. ","snp3.10:24.1":"Pulavavasathe salilasmim, ","snp3.10:24.2":"Tattha kim paccati kibbisakari; ","snp3.10:24.3":"Gantum na hi tiramapatthi, ","snp3.10:24.4":"Sabbasama hi samantakapalla. ","snp3.10:25.1":"Asipattavanam pana tinham, ","snp3.10:25.2":"Tam pavisanti samucchidagatta; ","snp3.10:25.3":"Jivham balisena gahetva, ","snp3.10:25.4":"Arajayarajaya vihananti. ","snp3.10:26.1":"Atha vetaranim pana duggam, ","snp3.10:26.2":"Tinhadharakhuradharamupenti; ","snp3.10:26.3":"Tattha manda papatanti, ","snp3.10:26.4":"Papakara papani karitva. ","snp3.10:27.1":"Khadanti hi tattha rudante, ","snp3.10:27.2":"Sama sabala kakolagana ca; ","snp3.10:27.3":"Sona singala patigiddha, ","snp3.10:27.4":"Kulala vayasa ca vitudanti. ","snp3.10:28.1":"Kiccha vatayam idha vutti, ","snp3.10:28.2":"Yam jano phusati kibbisakari; ","snp3.10:28.3":"Tasma idha jivitasese, ","snp3.10:28.4":"Kiccakaro siya naro na cappamajje. ","snp3.10:29.1":"Te ganita viduhi tilavaha, ","snp3.10:29.2":"Ye padume niraye upanita; ","snp3.10:29.3":"Nahutani hi kotiyo panca bhavanti, ","snp3.10:29.4":"Dvadasa kotisatani punanna. ","snp3.10:30.1":"Yava dukha niraya idha vutta, ","snp3.10:30.2":"Tatthapi tava ciram vasitabbam; ","snp3.10:30.3":"Tasma sucipesalasadhugunesu, ","snp3.10:30.4":"Vacam manam satatam parirakkhe”ti. ","snp3.10:30.5":"Kokalikasuttam dasamam. "}