{"an5.100:0.1":"Anguttara Nikaya 5.100 ","an5.100:0.2":"10. Kakudhavagga ","an5.100:0.3":"Kakudhatherasutta ","an5.100:1.1":"Evam me sutam—","an5.100:1.2":"ekam samayam bhagava kosambiyam viharati ghositarame. ","an5.100:1.3":"Tena kho pana samayena kakudho nama koliyaputto ayasmato mahamoggallanassa upatthako adhunakalankato annataram manomayam kayam upapanno. ","an5.100:1.4":"Tassa evarupo attabhavapatilabho hoti—seyyathapi nama dve va tini va magadhakani gamakkhettani. ","an5.100:1.5":"So tena attabhavapatilabhena neva attanam no param byabadheti. ","an5.100:2.1":"Atha kho kakudho devaputto yenayasma mahamoggallano tenupasankami; upasankamitva ayasmantam mahamoggallanam abhivadetva ekamantam atthasi. Ekamantam thito kho kakudho devaputto ayasmantam mahamoggallanam etadavoca: ","an5.100:2.2":"“devadattassa, bhante, evarupam icchagatam uppajji: ","an5.100:2.3":"‘aham bhikkhusangham pariharissami’ti. ","an5.100:2.4":"Sahacittuppada ca, bhante, devadatto tassa iddhiya parihino”ti. ","an5.100:2.5":"Idamavoca kakudho devaputto. ","an5.100:2.6":"Idam vatva ayasmantam mahamoggallanam abhivadetva padakkhinam katva tatthevantaradhayi. ","an5.100:3.1":"Atha kho ayasma mahamoggallano yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma mahamoggallano bhagavantam etadavoca: ","an5.100:4.1":"“Kakudho nama, bhante, koliyaputto mamam upatthako adhunakalankato annataram manomayam kayam upapanno hoti. ","an5.100:4.2":"Tassa evarupo attabhavapatilabho—seyyathapi nama dve va tini va magadhakani gamakkhettani. ","an5.100:4.3":"So tena attabhavapatilabhena neva attanam no param byabadheti. ","an5.100:4.4":"Atha kho, bhante, kakudho devaputto yenaham tenupasankami; upasankamitva mam abhivadetva ekamantam atthasi. Ekamantam thito kho, bhante, kakudho devaputto mam etadavoca: ","an5.100:4.5":"‘devadattassa, bhante, evarupam icchagatam uppajji—","an5.100:4.6":"aham bhikkhusangham pariharissamiti. ","an5.100:4.7":"Sahacittuppada ca, bhante, devadatto tassa iddhiya parihino’ti. ","an5.100:4.8":"Idamavoca, bhante, kakudho devaputto. ","an5.100:4.9":"Idam vatva mam abhivadetva padakkhinam katva tatthevantaradhayi”ti. ","an5.100:5.1":"“Kim pana te, moggallana, kakudho devaputto cetasa ceto paricca vidito: ","an5.100:5.2":"‘yam kinci kakudho devaputto bhasati sabbam tam tatheva hoti, no annatha’”ti? ","an5.100:5.3":"“Cetasa ceto paricca vidito me, bhante, kakudho devaputto: ","an5.100:5.4":"‘yam kinci kakudho devaputto bhasati sabbam tam tatheva hoti, no annatha’”ti. ","an5.100:5.5":"“Rakkhassetam, moggallana, vacam. ","an5.100:5.6":"Rakkhassetam, moggallana, vacam. ","an5.100:5.7":"Idani so moghapuriso attanava attanam patukarissati. ","an5.100:6.1":"Pancime, moggallana, sattharo santo samvijjamana lokasmim. ","an5.100:6.2":"Katame panca? ","an5.100:6.3":"Idha, moggallana, ekacco sattha aparisuddhasilo samano ‘parisuddhasilomhi’ti patijanati ‘parisuddham me silam pariyodatam asankilitthan’ti. ","an5.100:6.4":"Tamenam savaka evam jananti: ","an5.100:6.5":"‘ayam kho bhavam sattha aparisuddhasilo samano parisuddhasilomhi’ti patijanati ‘parisuddham me silam pariyodatam asankilitthan’ti. ","an5.100:6.6":"Mayanceva kho pana gihinam aroceyyama, nassassa manapam. ","an5.100:6.7":"Yam kho panassa amanapam, katham nam mayam tena samudacareyyama: ","an5.100:6.8":"‘sammannati kho pana civarapindapatasenasanagilanappaccayabhesajjaparikkharena; ","an5.100:6.9":"yam tumo karissati tumova tena pannayissati’ti. ","an5.100:6.10":"Evarupam kho, moggallana, sattharam savaka silato rakkhanti; ","an5.100:6.11":"evarupo ca pana sattha savakehi silato rakkham paccasisati. ","an5.100:7.1":"Puna caparam, moggallana, idhekacco sattha aparisuddhajivo samano ‘parisuddhajivomhi’ti patijanati ‘parisuddho me ajivo pariyodato asankilittho’ti. ","an5.100:7.2":"Tamenam savaka evam jananti: ","an5.100:7.3":"‘ayam kho bhavam sattha aparisuddhajivo samano parisuddhajivomhi’ti patijanati ‘parisuddho me ajivo pariyodato asankilittho’ti. ","an5.100:7.4":"Mayanceva kho pana gihinam aroceyyama, nassassa manapam. ","an5.100:7.5":"Yam kho panassa amanapam, katham nam mayam tena samudacareyyama: ","an5.100:7.6":"‘sammannati kho pana civarapindapatasenasanagilanappaccayabhesajjaparikkharena; ","an5.100:7.7":"yam tumo karissati tumova tena pannayissati’ti. ","an5.100:7.8":"Evarupam kho, moggallana, sattharam savaka ajivato rakkhanti; ","an5.100:7.9":"evarupo ca pana sattha savakehi ajivato rakkham paccasisati. ","an5.100:8.1":"Puna caparam, moggallana, idhekacco sattha aparisuddhadhammadesano samano ‘parisuddhadhammadesanomhi’ti patijanati ‘parisuddha me dhammadesana pariyodata asankilittha’ti. ","an5.100:8.2":"Tamenam savaka evam jananti: ","an5.100:8.3":"‘ayam kho bhavam sattha aparisuddhadhammadesano samano parisuddhadhammadesanomhi’ti patijanati ‘parisuddha me dhammadesana pariyodata asankilittha’ti. ","an5.100:8.4":"Mayanceva kho pana gihinam aroceyyama, nassassa manapam. ","an5.100:8.5":"Yam kho panassa amanapam, katham nam mayam tena samudacareyyama: ","an5.100:8.6":"‘sammannati kho pana civarapindapatasenasanagilanappaccayabhesajjaparikkharena; ","an5.100:8.7":"yam tumo karissati tumova tena pannayissati’ti. ","an5.100:8.8":"Evarupam kho, moggallana, sattharam savaka dhammadesanato rakkhanti; ","an5.100:8.9":"evarupo ca pana sattha savakehi dhammadesanato rakkham paccasisati. ","an5.100:9.1":"Puna caparam, moggallana, idhekacco sattha aparisuddhaveyyakarano samano ‘parisuddhaveyyakaranomhi’ti patijanati ‘parisuddham me veyyakaranam pariyodatam asankilitthan’ti. ","an5.100:9.2":"Tamenam savaka evam jananti: ","an5.100:9.3":"‘ayam kho bhavam sattha aparisuddhaveyyakarano samano parisuddhaveyyakaranomhi’ti patijanati ‘parisuddham me veyyakaranam pariyodatam asankilitthan’ti. ","an5.100:9.4":"Mayanceva kho pana gihinam aroceyyama, nassassa manapam. ","an5.100:9.5":"Yam kho panassa amanapam, katham nam mayam tena samudacareyyama: ","an5.100:9.6":"‘sammannati kho pana civarapindapatasenasanagilanappaccayabhesajjaparikkharena; ","an5.100:9.7":"yam tumo karissati tumova tena pannayissati’ti. ","an5.100:9.8":"Evarupam kho, moggallana, sattharam savaka veyyakaranato rakkhanti; ","an5.100:9.9":"evarupo ca pana sattha savakehi veyyakaranato rakkham paccasisati. ","an5.100:10.1":"Puna caparam, moggallana, idhekacco sattha aparisuddhananadassano samano ‘parisuddhananadassanomhi’ti patijanati ‘parisuddham me nanadassanam pariyodatam asankilitthan’ti. ","an5.100:10.2":"Tamenam savaka evam jananti: ","an5.100:10.3":"‘ayam kho bhavam sattha aparisuddhananadassano samano parisuddhananadassanomhi’ti patijanati ‘parisuddham me nanadassanam pariyodatam asankilitthan’ti. ","an5.100:10.4":"Mayanceva kho pana gihinam aroceyyama, nassassa manapam. ","an5.100:10.5":"Yam kho panassa amanapam, katham nam mayam tena samudacareyyama: ","an5.100:10.6":"‘sammannati kho pana civarapindapatasenasanagilanappaccayabhesajjaparikkharena; ","an5.100:10.7":"yam tumo karissati tumova tena pannayissati’ti. ","an5.100:10.8":"Evarupam kho, moggallana, sattharam savaka nanadassanato rakkhanti; ","an5.100:10.9":"evarupo ca pana sattha savakehi nanadassanato rakkham paccasisati. ","an5.100:10.10":"Ime kho, moggallana, panca sattharo santo samvijjamana lokasmim. ","an5.100:11.1":"Aham kho pana, moggallana, parisuddhasilo samano ‘parisuddhasilomhi’ti patijanami ‘parisuddham me silam pariyodatam asankilitthan’ti. ","an5.100:11.2":"Na ca mam savaka silato rakkhanti, na caham savakehi silato rakkham paccasisami. ","an5.100:11.3":"Parisuddhajivo samano ‘parisuddhajivomhi’ti patijanami ‘parisuddho me ajivo pariyodato asankilittho’ti. ","an5.100:11.4":"Na ca mam savaka ajivato rakkhanti, na caham savakehi ajivato rakkham paccasisami. ","an5.100:11.5":"Parisuddhadhammadesano samano ‘parisuddhadhammadesanomhi’ti patijanami ‘parisuddha me dhammadesana pariyodata asankilittha’ti. ","an5.100:11.6":"Na ca mam savaka dhammadesanato rakkhanti, na caham savakehi dhammadesanato rakkham paccasisami. ","an5.100:11.7":"Parisuddhaveyyakarano samano ‘parisuddhaveyyakaranomhi’ti patijanami ‘parisuddham me veyyakaranam pariyodatam asankilitthan’ti. ","an5.100:11.8":"Na ca mam savaka veyyakaranato rakkhanti, na caham savakehi veyyakaranato rakkham paccasisami. ","an5.100:11.9":"Parisuddhananadassano samano ‘parisuddhananadassanomhi’ti patijanami ‘parisuddham me nanadassanam pariyodatam asankilitthan’ti. ","an5.100:11.10":"Na ca mam savaka nanadassanato rakkhanti, na caham savakehi nanadassanato rakkham paccasisami”ti. ","an5.100:11.11":"Dasamam. ","an5.100:11.12":"Kakudhavaggo pancamo. ","an5.100:12.0":"Tassuddanam ","an5.100:12.1":"Dve sampada byakaranam, ","an5.100:12.2":"phasu akuppapancamam; ","an5.100:12.3":"Sutam katha arannako, ","an5.100:12.4":"siho ca kakudho dasati. ","an5.100:12.5":"Dutiyo pannasako samatto. "}