{"sn37.3:0.1":"Samyutta Nikaya 37.3 ","sn37.3:0.2":"1. Pathamapeyyalavagga ","sn37.3:0.3":"Avenikadukkhasutta ","sn37.3:1.1":"“Pancimani, bhikkhave, matugamassa avenikani dukkhani, yani matugamo paccanubhoti, annatreva purisehi. ","sn37.3:1.2":"Katamani panca? ","sn37.3:1.3":"Idha, bhikkhave, matugamo daharova samano patikulam gacchati, natakehi vina hoti. ","sn37.3:1.4":"Idam, bhikkhave, matugamassa pathamam avenikam dukkham, yam matugamo paccanubhoti, annatreva purisehi. ","sn37.3:1.5":"Puna caparam, bhikkhave, matugamo utuni hoti. ","sn37.3:1.6":"Idam, bhikkhave, matugamassa dutiyam avenikam dukkham, yam matugamo paccanubhoti, annatreva purisehi. ","sn37.3:1.7":"Puna caparam, bhikkhave, matugamo gabbhini hoti. ","sn37.3:1.8":"Idam, bhikkhave, matugamassa tatiyam avenikam dukkham, yam matugamo paccanubhoti, annatreva purisehi. ","sn37.3:1.9":"Puna caparam, bhikkhave, matugamo vijayati. ","sn37.3:1.10":"Idam, bhikkhave, matugamassa catuttham avenikam dukkham, yam matugamo paccanubhoti, annatreva purisehi. ","sn37.3:1.11":"Puna caparam, bhikkhave, matugamo purisassa paricariyam upeti. ","sn37.3:1.12":"Idam kho, bhikkhave, matugamassa pancamam avenikam dukkham, yam matugamo paccanubhoti, annatreva purisehi. ","sn37.3:1.13":"Imani kho, bhikkhave, panca matugamassa avenikani dukkhani, yani matugamo paccanubhoti, annatreva purisehi”ti. ","sn37.3:1.14":"Tatiyam. "}