{"mil3.4.8:0.1":"Milindapanha ","mil3.4.8:0.2":"Nibbanavagga ","mil3.4.8:0.3":"8. Nirodhanibbanapanha ","mil3.4.8:1.1":"Raja aha—","mil3.4.8:1.2":"“bhante nagasena, nirodho nibbanan”ti? ","mil3.4.8:1.3":"“Ama, maharaja, nirodho nibbanan”ti. ","mil3.4.8:1.4":"“Katham, bhante nagasena, nirodho nibbanan”ti? ","mil3.4.8:1.5":"“Sabbe balaputhujjana kho, maharaja, ajjhattikabahire ayatane abhinandanti abhivadanti ajjhosaya titthanti, te tena sotena vuyhanti, na parimuccanti jatiya jaraya maranena sokena paridevena dukkhehi domanassehi upayasehi na parimuccanti dukkhasmati vadami. ","mil3.4.8:1.6":"Sutava ca kho, maharaja, ariyasavako ajjhattikabahire ayatane nabhinandati nabhivadati najjhosaya titthati, tassa tam anabhinandato anabhivadato anajjhosaya titthato tanha nirujjhati, tanhanirodha upadananirodho, upadananirodha bhavanirodho, bhavanirodha jatinirodho, jatinirodha jaramaranam sokaparidevadukkhadomanassupayasa nirujjhanti, evametassa kevalassa dukkhakkhandhassa nirodho hoti, evam kho, maharaja, nirodho nibbanan”ti. ","mil3.4.8:2.1":"“Kallosi, bhante nagasena”ti. ","mil3.4.8:3.1":"Nirodhanibbanapanho atthamo. "}