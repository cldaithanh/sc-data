{"iti83:0.1":"Itivuttaka 83 ","iti83:0.2":"Tikanipata ","iti83:0.3":"Catutthavagga ","iti83:0.4":"Pancapubbanimittasutta ","iti83:1.1":"Vuttanhetam bhagavata vuttamarahatati me sutam: ","iti83:2.1":"“Yada, bhikkhave, devo devakaya cavanadhammo hoti, pancassa pubbanimittani patubhavanti—","iti83:2.2":"mala milayanti, vatthani kilissanti, kacchehi seda muccanti, kaye dubbanniyam okkamati, sake devo devasane nabhiramatiti. ","iti83:2.3":"Tamenam, bhikkhave, deva ‘cavanadhammo ayam devaputto’ti iti viditva tihi vacahi anumodenti: ","iti83:2.4":"‘ito, bho, sugatim gaccha. ","iti83:3.1":"Sugatim gantva suladdhalabham labha. ","iti83:4.1":"Suladdhalabham labhitva suppatitthito bhavahi’”ti. ","iti83:5.1":"Evam vutte, annataro bhikkhu bhagavantam etadavoca: ","iti83:5.2":"“kim nu kho, bhante, devanam sugatigamanasankhatam. ","iti83:6.1":"Kinca, bhante, devanam suladdhalabhasankhatam. ","iti83:7.1":"Kim pana, bhante, devanam suppatitthitasankhatan”ti? ","iti83:8.1":"“Manussattam kho, bhikkhu, devanam sugatigamanasankhatam. ","iti83:9.1":"Yam manussabhuto samano tathagatappavedite dhammavinaye saddham patilabhati; ","iti83:9.2":"idam kho, bhikkhu, devanam suladdhalabhasankhatam. ","iti83:10.1":"Sa kho panassa saddha nivittha hoti mulajata patitthita dalha asamhariya samanena va brahmanena va devena va marena va brahmuna va kenaci va lokasmim; ","iti83:10.2":"idam kho, bhikkhu, devanam suppatitthitasankhatan”ti. ","iti83:11.1":"Etamattham bhagava avoca. ","iti83:11.2":"Tatthetam iti vuccati: ","iti83:12.1":"“Yada devo devakaya, ","iti83:12.2":"cavati ayusankhaya; ","iti83:12.3":"Tayo sadda niccharanti, ","iti83:12.4":"devanam anumodatam. ","iti83:13.1":"‘Ito bho sugatim gaccha, ","iti83:13.2":"manussanam sahabyatam; ","iti83:13.3":"Manussabhuto saddhamme, ","iti83:13.4":"labha saddham anuttaram. ","iti83:14.1":"Sa te saddha nivitthassa, ","iti83:14.2":"mulajata patitthita; ","iti83:14.3":"Yavajivam asamhira, ","iti83:14.4":"saddhamme suppavedite. ","iti83:15.1":"Kayaduccaritam hitva, ","iti83:15.2":"vaciduccaritani ca; ","iti83:15.3":"Manoduccaritam hitva, ","iti83:15.4":"yancannam dosasanhitam. ","iti83:16.1":"Kayena kusalam katva, ","iti83:16.2":"vacaya kusalam bahum; ","iti83:16.3":"Manasa kusalam katva, ","iti83:16.4":"appamanam nirupadhim. ","iti83:17.1":"Tato opadhikam punnam, ","iti83:17.2":"katva danena tam bahum; ","iti83:17.3":"Annepi macce saddhamme, ","iti83:17.4":"brahmacariye nivesaya’. ","iti83:18.1":"Imaya anukampaya, ","iti83:18.2":"deva devam yada vidu; ","iti83:18.3":"Cavantam anumodenti, ","iti83:18.4":"ehi deva punappunan”ti. ","iti83:19.1":"Ayampi attho vutto bhagavata, iti me sutanti. ","iti83:19.2":"Catuttham. "}