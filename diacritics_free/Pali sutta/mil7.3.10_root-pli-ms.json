{"mil7.3.10:0.1":"Milindapanha ","mil7.3.10:0.2":"Opammakathapanha ","mil7.3.10:0.3":"Samuddavagga ","mil7.3.10:0.4":"10. Samuddangapanha ","mil7.3.10:1.1":"“Bhante nagasena, ‘samuddassa panca angani gahetabbani’ti yam vadesi, katamani tani panca angani gahetabbani”ti? ","mil7.3.10:1.2":"“Yatha, maharaja, mahasamuddo matena kunapena saddhim na samvasati; ","mil7.3.10:1.3":"evameva kho, maharaja, yogina yogavacarena ragadosamohamanaditthimakkhapalasaissamacchariyamayasatheyyakutilavisamaduccaritakilesamalehi saddhim na samvasitabbam. ","mil7.3.10:1.4":"Idam, maharaja, samuddassa pathamam angam gahetabbam. ","mil7.3.10:2.1":"Puna caparam, maharaja, mahasamuddo muttamaniveluriyasankhasilapavalaphalikamanivividharatananicayam dharento pidahati, na bahi vikirati; ","mil7.3.10:2.2":"evameva kho, maharaja, yogina yogavacarena maggaphalajhanavimokkhasamadhisamapattivipassanabhinnavividhagunaratanani adhigantva pidahitabbani, na bahi niharitabbani. ","mil7.3.10:2.3":"Idam, maharaja, samuddassa dutiyam angam gahetabbam. ","mil7.3.10:3.1":"Puna caparam, maharaja, mahasamuddo mahantehi mahabhutehi saddhim samvasati; ","mil7.3.10:3.2":"evameva kho, maharaja, yogina yogavacarena appiccham santuttham dhutavadam sallekhavuttim acarasampannam lajjim pesalam garum bhavaniyam vattaram vacanakkhamam codakam papagarahim ovadakam anusasakam vinnapakam sandassakam samadapakam samuttejakam sampahamsakam kalyanamittam sabrahmacarim nissaya vasitabbam. ","mil7.3.10:3.3":"Idam, maharaja, mahasamuddassa tatiyam angam gahetabbam. ","mil7.3.10:4.1":"Puna caparam, maharaja, mahasamuddo navasalilasampunnahi gangayamunaaciravatisarabhumahiadihi nadisatasahassehi antalikkhe saliladharahi ca puritopi sakam velam nativattati; ","mil7.3.10:4.2":"evameva kho, maharaja, yogina yogavacarena labhasakkarasilokavandanamananapujanakarana jivitahetupi sancicca sikkhapadavitikkamo na karaniyo. ","mil7.3.10:4.3":"Idam, maharaja, mahasamuddassa catuttham angam gahetabbam. ","mil7.3.10:4.4":"Bhasitampetam, maharaja, bhagavata devatidevena—","mil7.3.10:5.1":"‘Seyyathapi, maharaja, mahasamuddo thitadhammo velam natikkamati; ","mil7.3.10:5.2":"evameva kho, maharaja, yam maya savakanam sikkhapadam pannattam, tam mama savaka jivitahetupi natikkamanti’ti. ","mil7.3.10:6.1":"Puna caparam, maharaja, mahasamuddo sabbasavantihi gangayamunaaciravatisarabhumahihi antalikkhe udakadharahipi na paripurati; ","mil7.3.10:6.2":"evameva kho, maharaja, yogina yogavacarena uddesaparipucchasavanadharanavinicchayaabhidhammavinayagalhasuttantaviggahapadanikkhepapadasandhi padavibhattinavangajinasasanavaram sunantenapi na tappitabbam. ","mil7.3.10:6.3":"Idam, maharaja, mahasamuddassa pancamam angam gahetabbam. ","mil7.3.10:6.4":"Bhasitampetam, maharaja, bhagavata devatidevena sutasomajatake—","mil7.3.10:7.1":"‘Aggi yatha tinakattham dahanto, ","mil7.3.10:7.2":"Na tappati sagaro va nadihi; ","mil7.3.10:7.3":"Evampi ce pandita rajasettha, ","mil7.3.10:7.4":"Sutva na tappanti subhasitena’”ti. ","mil7.3.10:8.1":"Samuddangapanho dasamo. ","mil7.3.10:9.1":"Samuddavaggo dutiyo. ","mil7.3.10:10.1":"Tassuddanam ","mil7.3.10:11.1":"Labulata ca padumam, ","mil7.3.10:11.2":"bijam salakalyanika; ","mil7.3.10:11.3":"Nava ca navalagganam, ","mil7.3.10:11.4":"kupo niyamako tatha; ","mil7.3.10:11.5":"Kammakaro samuddo ca, ","mil7.3.10:11.6":"vaggo tena pavuccatiti. "}