{"sn36.11:0.1":"Samyutta Nikaya 36.11 ","sn36.11:0.2":"2. Rahogatavagga ","sn36.11:0.3":"Rahogatasutta ","sn36.11:1.1":"Atha kho annataro bhikkhu yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho so bhikkhu bhagavantam etadavoca: ","sn36.11:1.2":"“idha mayham, bhante, rahogatassa patisallinassa evam cetaso parivitakko udapadi—","sn36.11:1.3":"tisso vedana vutta bhagavata. ","sn36.11:1.4":"Sukha vedana, dukkha vedana, adukkhamasukha vedana—","sn36.11:1.5":"ima tisso vedana vutta bhagavata. ","sn36.11:1.6":"Vuttam kho panetam bhagavata: ","sn36.11:1.7":"‘yam kinci vedayitam tam dukkhasmin’ti. ","sn36.11:1.8":"Kim nu kho etam bhagavata sandhaya bhasitam: ","sn36.11:1.9":"‘yam kinci vedayitam tam dukkhasmin’”ti? ","sn36.11:2.1":"“Sadhu sadhu, bhikkhu. ","sn36.11:2.2":"Tisso ima, bhikkhu, vedana vutta maya. ","sn36.11:2.3":"Sukha vedana, dukkha vedana, adukkhamasukha vedana—","sn36.11:2.4":"ima tisso vedana vutta maya. ","sn36.11:2.5":"Vuttam kho panetam, bhikkhu, maya: ","sn36.11:2.6":"‘yam kinci vedayitam, tam dukkhasmin’ti. ","sn36.11:2.7":"Tam kho panetam, bhikkhu, maya sankharanamyeva aniccatam sandhaya bhasitam: ","sn36.11:2.8":"‘yam kinci vedayitam tam dukkhasmin’ti. ","sn36.11:2.9":"Tam kho panetam, bhikkhu, maya sankharanamyeva khayadhammatam …pe… ","sn36.11:2.10":"vayadhammatam …pe… ","sn36.11:2.11":"viragadhammatam …pe… ","sn36.11:2.12":"nirodhadhammatam …pe… ","sn36.11:2.13":"viparinamadhammatam sandhaya bhasitam: ","sn36.11:2.14":"‘yam kinci vedayitam tam dukkhasmin’ti. ","sn36.11:2.15":"Atha kho pana, bhikkhu, maya anupubbasankharanam nirodho akkhato. ","sn36.11:2.16":"Pathamam jhanam samapannassa vaca niruddha hoti. ","sn36.11:2.17":"Dutiyam jhanam samapannassa vitakkavicara niruddha honti. ","sn36.11:2.18":"Tatiyam jhanam samapannassa piti niruddha hoti. ","sn36.11:2.19":"Catuttham jhanam samapannassa assasapassasa niruddha honti. ","sn36.11:2.20":"Akasanancayatanam samapannassa rupasanna niruddha hoti. ","sn36.11:2.21":"Vinnanancayatanam samapannassa akasanancayatanasanna niruddha hoti. ","sn36.11:2.22":"Akincannayatanam samapannassa vinnanancayatanasanna niruddha hoti. ","sn36.11:2.23":"Nevasannanasannayatanam samapannassa akincannayatanasanna niruddha hoti. ","sn36.11:2.24":"Sannavedayitanirodham samapannassa sanna ca vedana ca niruddha honti. ","sn36.11:2.25":"Khinasavassa bhikkhuno rago niruddho hoti, doso niruddho hoti, moho niruddho hoti. ","sn36.11:2.26":"Atha kho, bhikkhu, maya anupubbasankharanam vupasamo akkhato. ","sn36.11:2.27":"Pathamam jhanam samapannassa vaca vupasanta hoti. ","sn36.11:2.28":"Dutiyam jhanam samapannassa vitakkavicara vupasanta honti …pe… ","sn36.11:2.29":"sannavedayitanirodham samapannassa sanna ca vedana ca vupasanta honti. ","sn36.11:2.30":"Khinasavassa bhikkhuno rago vupasanto hoti, doso vupasanto hoti, moho vupasanto hoti. ","sn36.11:2.31":"Chayima, bhikkhu, passaddhiyo. ","sn36.11:2.32":"Pathamam jhanam samapannassa vaca patippassaddha hoti. ","sn36.11:2.33":"Dutiyam jhanam samapannassa vitakkavicara patippassaddha honti. ","sn36.11:2.34":"Tatiyam jhanam samapannassa piti patippassaddha hoti. ","sn36.11:2.35":"Catuttham jhanam samapannassa assasapassasa patippassaddha honti. ","sn36.11:2.36":"Sannavedayitanirodham samapannassa sanna ca vedana ca patippassaddha honti. ","sn36.11:2.37":"Khinasavassa bhikkhuno rago patippassaddho hoti, doso patippassaddho hoti, moho patippassaddho hoti”ti. ","sn36.11:2.38":"Pathamam. "}