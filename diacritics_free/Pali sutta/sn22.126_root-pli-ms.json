{"sn22.126:0.1":"Samyutta Nikaya 22.126 ","sn22.126:0.2":"13. Avijjavagga ","sn22.126:0.3":"Samudayadhammasutta ","sn22.126:1.1":"Savatthinidanam. ","sn22.126:1.2":"Atha kho annataro bhikkhu yena bhagava tenupasankami; upasankamitva …pe… ekamantam nisinno kho so bhikkhu bhagavantam etadavoca: ","sn22.126:1.3":"“‘avijja, avijja’ti, bhante, vuccati. ","sn22.126:1.4":"Katama nu kho, bhante, avijja; ","sn22.126:1.5":"kittavata ca avijjagato hoti”ti? ","sn22.126:2.1":"“Idha, bhikkhu, assutava puthujjano samudayadhammam rupam ‘samudayadhammam rupan’ti yathabhutam nappajanati; ","sn22.126:2.2":"vayadhammam rupam ‘vayadhammam rupan’ti yathabhutam nappajanati; ","sn22.126:2.3":"samudayavayadhammam rupam ‘samudayavayadhammam rupan’ti yathabhutam nappajanati. ","sn22.126:2.4":"Samudayadhammam vedanam ‘samudayadhamma vedana’ti yathabhutam nappajanati; ","sn22.126:2.5":"vayadhammam vedanam ‘vayadhamma vedana’ti yathabhutam nappajanati; ","sn22.126:2.6":"samudayavayadhammam vedanam ‘samudayavayadhamma vedana’ti yathabhutam nappajanati. ","sn22.126:2.7":"Samudayadhammam sannam …pe… ","sn22.126:2.8":"samudayadhamme sankhare ‘samudayadhamma sankhara’ti yathabhutam nappajanati; ","sn22.126:2.9":"vayadhamme sankhare ‘vayadhamma sankhara’ti yathabhutam nappajanati; ","sn22.126:2.10":"samudayavayadhamme sankhare ‘samudayavayadhamma sankhara’ti yathabhutam nappajanati. ","sn22.126:2.11":"Samudayadhammam vinnanam ‘samudayadhammam vinnanan’ti yathabhutam nappajanati; ","sn22.126:2.12":"vayadhammam vinnanam ‘vayadhammam vinnanan’ti yathabhutam nappajanati; ","sn22.126:2.13":"samudayavayadhammam vinnanam ‘samudayavayadhammam vinnanan’ti yathabhutam nappajanati. ","sn22.126:2.14":"Ayam vuccati, bhikkhu, avijja; ","sn22.126:2.15":"ettavata ca avijjagato hoti”ti. ","sn22.126:3.1":"Evam vutte, so bhikkhu bhagavantam etadavoca: ","sn22.126:3.2":"“‘vijja, vijja’ti, bhante, vuccati. ","sn22.126:3.3":"Katama nu kho, bhante, vijja; ","sn22.126:3.4":"kittavata ca vijjagato hoti”ti? ","sn22.126:4.1":"“Idha, bhikkhu, sutava ariyasavako samudayadhammam rupam ‘samudayadhammam rupan’ti yathabhutam pajanati; ","sn22.126:4.2":"vayadhammam rupam ‘vayadhammam rupan’ti yathabhutam pajanati; ","sn22.126:4.3":"samudayavayadhammam rupam ‘samudayavayadhammam rupan’ti yathabhutam pajanati. ","sn22.126:4.4":"Samudayadhammam vedanam ‘samudayadhamma vedana’ti yathabhutam pajanati; ","sn22.126:4.5":"vayadhammam vedanam ‘vayadhamma vedana’ti yathabhutam pajanati; ","sn22.126:4.6":"samudayavayadhammam vedanam ‘samudayavayadhamma vedana’ti yathabhutam pajanati. ","sn22.126:4.7":"Samudayadhammam sannam … ","sn22.126:4.8":"samudayadhamme sankhare ‘samudayadhamma sankhara’ti yathabhutam pajanati; ","sn22.126:4.9":"vayadhamme sankhare ‘vayadhamma sankhara’ti yathabhutam pajanati; ","sn22.126:4.10":"samudayavayadhamme sankhare ‘samudayavayadhamma sankhara’ti yathabhutam pajanati. ","sn22.126:4.11":"Samudayadhammam vinnanam ‘samudayadhammam vinnanan’ti yathabhutam pajanati; ","sn22.126:4.12":"vayadhammam vinnanam ‘vayadhammam vinnanan’ti yathabhutam pajanati; ","sn22.126:4.13":"samudayavayadhammam vinnanam ‘samudayavayadhammam vinnanan’ti yathabhutam pajanati. ","sn22.126:4.14":"Ayam vuccati, bhikkhu, vijja; ","sn22.126:4.15":"ettavata ca vijjagato hoti”ti. ","sn22.126:4.16":"Pathamam. "}