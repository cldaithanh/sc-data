{"sn35.245:0.1":"Samyutta Nikaya 35.245 ","sn35.245:0.2":"19. Asivisavagga ","sn35.245:0.3":"Kimsukopamasutta ","sn35.245:1.1":"Atha kho annataro bhikkhu yenannataro bhikkhu tenupasankami; upasankamitva tam bhikkhum etadavoca: ","sn35.245:1.2":"“kittavata nu kho, avuso, bhikkhuno dassanam suvisuddham hoti”ti? ","sn35.245:1.3":"“Yato kho, avuso, bhikkhu channam phassayatananam samudayanca atthangamanca yathabhutam pajanati, ettavata kho, avuso, bhikkhuno dassanam suvisuddham hoti”ti. ","sn35.245:2.1":"Atha kho so bhikkhu asantuttho tassa bhikkhussa panhaveyyakaranena, yenannataro bhikkhu tenupasankami; upasankamitva tam bhikkhum etadavoca: ","sn35.245:2.2":"“kittavata nu kho, avuso, bhikkhuno dassanam suvisuddham hoti”ti? ","sn35.245:2.3":"“Yato kho, avuso, bhikkhu pancannam upadanakkhandhanam samudayanca atthangamanca yathabhutam pajanati, ettavata kho, avuso, bhikkhuno dassanam suvisuddham hoti”ti. ","sn35.245:3.1":"Atha kho so bhikkhu asantuttho tassa bhikkhussa panhaveyyakaranena, yenannataro bhikkhu tenupasankami; upasankamitva tam bhikkhum etadavoca: ","sn35.245:3.2":"“kittavata nu kho, avuso, bhikkhuno dassanam suvisuddham hoti”ti? ","sn35.245:3.3":"“Yato kho, avuso, bhikkhu catunnam mahabhutanam samudayanca atthangamanca yathabhutam pajanati, ettavata kho, avuso, bhikkhuno dassanam suvisuddham hoti”ti. ","sn35.245:4.1":"Atha kho so bhikkhu asantuttho tassa bhikkhussa panhaveyyakaranena, yenannataro bhikkhu tenupasankami; upasankamitva tam bhikkhum etadavoca: ","sn35.245:4.2":"“kittavata nu kho, avuso, bhikkhuno dassanam suvisuddham hoti”ti? ","sn35.245:4.3":"“Yato kho, avuso, bhikkhu yam kinci samudayadhammam, sabbam tam nirodhadhammanti yathabhutam pajanati, ettavata kho, avuso, bhikkhuno dassanam suvisuddham hoti”ti. ","sn35.245:5.1":"Atha kho so bhikkhu asantuttho tassa bhikkhussa panhaveyyakaranena, yena bhagava tenupasankami; upasankamitva bhagavantam etadavoca: “idhaham, bhante, yenannataro bhikkhu tenupasankamim; upasankamitva tam bhikkhum etadavocam: ","sn35.245:5.2":"‘kittavata nu kho, avuso, bhikkhuno dassanam suvisuddham hoti’ti? ","sn35.245:5.3":"Evam vutte, bhante, so bhikkhu mam etadavoca: ","sn35.245:5.4":"‘yato kho, avuso, bhikkhu channam phassayatananam samudayanca atthangamanca yathabhutam pajanati, ettavata kho, avuso, bhikkhuno dassanam suvisuddham hoti’ti. ","sn35.245:5.5":"Atha khvaham, bhante, asantuttho tassa bhikkhussa panhaveyyakaranena, yenannataro bhikkhu tenupasankamim; upasankamitva tam bhikkhum etadavocam: ","sn35.245:5.6":"‘kittavata nu kho, avuso, bhikkhuno dassanam suvisuddham hoti’ti? ","sn35.245:5.7":"Evam vutte, bhante, so bhikkhu mam etadavoca: ","sn35.245:5.8":"‘yato kho, avuso, bhikkhu pancannam upadanakkhandhanam …pe… ","sn35.245:5.9":"catunnam mahabhutanam samudayanca atthangamanca yathabhutam pajanati …pe… ","sn35.245:5.10":"yam kinci samudayadhammam sabbam tam nirodhadhammanti yathabhutam pajanati, ettavata kho, avuso, bhikkhuno dassanam suvisuddham hoti’ti. ","sn35.245:5.11":"Atha khvaham, bhante, asantuttho tassa bhikkhussa panhaveyyakaranena yena bhagava tenupasankamim (…). ","sn35.245:5.12":"Kittavata nu kho, bhante, bhikkhuno dassanam suvisuddham hoti”ti? ","sn35.245:6.1":"“Seyyathapi, bhikkhu, purisassa kimsuko aditthapubbo assa. ","sn35.245:6.2":"So yenannataro puriso kimsukassa dassavi tenupasankameyya. Upasankamitva tam purisam evam vadeyya: ","sn35.245:6.3":"‘kidiso, bho purisa, kimsuko’ti? ","sn35.245:6.4":"So evam vadeyya: ","sn35.245:6.5":"‘kalako kho, ambho purisa, kimsuko—seyyathapi jhamakhanu’ti. ","sn35.245:6.6":"Tena kho pana, bhikkhu, samayena tadisovassa kimsuko yathapi tassa purisassa dassanam. ","sn35.245:7.1":"Atha kho so, bhikkhu, puriso asantuttho tassa purisassa panhaveyyakaranena, yenannataro puriso kimsukassa dassavi tenupasankameyya; upasankamitva tam purisam evam vadeyya: ","sn35.245:7.2":"‘kidiso, bho purisa, kimsuko’ti? ","sn35.245:7.3":"So evam vadeyya: ","sn35.245:7.4":"‘lohitako kho, ambho purisa, kimsuko—seyyathapi mamsapesi’ti. ","sn35.245:7.5":"Tena kho pana, bhikkhu, samayena tadisovassa kimsuko yathapi tassa purisassa dassanam. ","sn35.245:7.6":"Atha kho so bhikkhu puriso asantuttho tassa purisassa panhaveyyakaranena, yenannataro puriso kimsukassa dassavi tenupasankameyya; upasankamitva tam purisam evam vadeyya: ","sn35.245:7.7":"‘kidiso, bho purisa, kimsuko’ti? ","sn35.245:7.8":"So evam vadeyya: ","sn35.245:7.9":"‘ocirakajato kho, ambho purisa, kimsuko adinnasipatiko—seyyathapi siriso’ti. ","sn35.245:7.10":"Tena kho pana, bhikkhu, samayena tadisovassa kimsuko, yathapi tassa purisassa dassanam. ","sn35.245:7.11":"Atha kho so bhikkhu puriso asantuttho tassa purisassa panhaveyyakaranena, yenannataro puriso kimsukassa dassavi tenupasankameyya; upasankamitva tam purisam evam vadeyya: ","sn35.245:7.12":"‘kidiso, bho purisa, kimsuko’ti? ","sn35.245:7.13":"So evam vadeyya: ","sn35.245:7.14":"‘bahalapattapalaso sandacchayo kho, ambho purisa, kimsuko—seyyathapi nigrodho’ti. ","sn35.245:7.15":"Tena kho pana, bhikkhu, samayena tadisovassa kimsuko, yathapi tassa purisassa dassanam. ","sn35.245:7.16":"Evameva kho, bhikkhu, yatha yatha adhimuttanam tesam sappurisanam dassanam suvisuddham hoti tatha tatha kho tehi sappurisehi byakatam. ","sn35.245:8.1":"Seyyathapi, bhikkhu, ranno paccantimam nagaram dalhuddhapam dalhapakaratoranam chadvaram. ","sn35.245:8.2":"Tatrassa dovariko pandito byatto medhavi, annatanam nivareta, natanam paveseta. ","sn35.245:8.3":"Puratthimaya disaya agantva sigham dutayugam tam dovarikam evam vadeyya: ","sn35.245:8.4":"‘kaham, bho purisa, imassa nagarassa nagarassami’ti? ","sn35.245:8.5":"So evam vadeyya: ","sn35.245:8.6":"‘eso, bhante, majjhe singhatake nisinno’ti. ","sn35.245:8.7":"Atha kho tam sigham dutayugam nagarassamikassa yathabhutam vacanam niyyatetva yathagatamaggam patipajjeyya. ","sn35.245:8.8":"Pacchimaya disaya agantva sigham dutayugam …pe… ","sn35.245:8.9":"uttaraya disaya … ","sn35.245:8.10":"dakkhinaya disaya agantva sigham dutayugam tam dovarikam evam vadeyya: ","sn35.245:8.11":"‘kaham, bho purisa, imassa nagarassami’ti? ","sn35.245:8.12":"So evam vadeyya: ","sn35.245:8.13":"‘eso, bhante, majjhe singhatake nisinno’ti. ","sn35.245:8.14":"Atha kho tam sigham dutayugam nagarassamikassa yathabhutam vacanam niyyatetva yathagatamaggam patipajjeyya. ","sn35.245:9.1":"Upama kho myayam, bhikkhu, kata atthassa vinnapanaya. ","sn35.245:9.2":"Ayancettha attho: ","sn35.245:9.3":"‘nagaran’ti kho, bhikkhu, imassetam catumahabhutikassa kayassa adhivacanam matapettikasambhavassa odanakummasupacayassa aniccucchadanaparimaddanabhedanaviddhamsanadhammassa. ","sn35.245:9.4":"‘Cha dvara’ti kho, bhikkhu, channetam ajjhattikanam ayatananam adhivacanam. ","sn35.245:9.5":"‘Dovariko’ti kho, bhikkhu, satiya etam adhivacanam. ","sn35.245:9.6":"‘Sigham dutayugan’ti kho, bhikkhu, samathavipassananetam adhivacanam. ","sn35.245:9.7":"‘Nagarassami’ti kho, bhikkhu, vinnanassetam adhivacanam. ","sn35.245:9.8":"‘Majjhe singhatako’ti kho, bhikkhu, catunnetam mahabhutanam adhivacanam—","sn35.245:9.9":"pathavidhatuya, apodhatuya, tejodhatuya, vayodhatuya. ","sn35.245:9.10":"‘Yathabhutam vacanan’ti kho, bhikkhu, nibbanassetam adhivacanam. ","sn35.245:9.11":"‘Yathagatamaggo’ti kho, bhikkhu, ariyassetam atthangikassa maggassa adhivacanam, seyyathidam—","sn35.245:9.12":"sammaditthiya …pe… sammasamadhissa”ti. ","sn35.245:9.13":"Atthamam. "}