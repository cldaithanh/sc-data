{"an4.180:0.1":"Anguttara Nikaya 4.180 ","an4.180:0.2":"18. Sancetaniyavagga ","an4.180:0.3":"Mahapadesasutta ","an4.180:1.1":"Ekam samayam bhagava bhoganagare viharati anandacetiye. ","an4.180:1.2":"Tatra kho bhagava bhikkhu amantesi: ","an4.180:1.3":"“bhikkhavo”ti. ","an4.180:1.4":"“Bhadante”ti te bhikkhu bhagavato paccassosum. ","an4.180:1.5":"Bhagava etadavoca: ","an4.180:1.6":"“cattarome, bhikkhave, mahapadese desessami, ","an4.180:1.7":"tam sunatha, sadhukam manasi karotha, bhasissami”ti. ","an4.180:1.8":"“Evam, bhante”ti kho te bhikkhu bhagavato paccassosum. ","an4.180:1.9":"Bhagava etadavoca: ","an4.180:2.1":"“Katame, bhikkhave, cattaro mahapadesa? ","an4.180:2.2":"Idha, bhikkhave, bhikkhu evam vadeyya: ","an4.180:2.3":"‘sammukha metam, avuso, bhagavato sutam sammukha patiggahitam—","an4.180:2.4":"ayam dhammo, ayam vinayo, idam satthusasanan’ti. ","an4.180:2.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:2.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:2.7":"Tani ce sutte otariyamanani vinaye sandassiyamanani na ceva sutte otaranti na vinaye sandissanti, nitthamettha gantabbam: ","an4.180:2.8":"‘addha idam na ceva tassa bhagavato vacanam arahato sammasambuddhassa; ","an4.180:2.9":"imassa ca bhikkhuno duggahitan’ti. ","an4.180:2.10":"Iti hetam, bhikkhave, chaddeyyatha. ","an4.180:3.1":"Idha pana, bhikkhave, bhikkhu evam vadeyya: ","an4.180:3.2":"‘sammukha metam, avuso, bhagavato sutam sammukha patiggahitam—","an4.180:3.3":"ayam dhammo, ayam vinayo, idam satthusasanan’ti. ","an4.180:3.4":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:3.5":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:3.6":"Tani ce sutte otariyamanani vinaye sandassiyamanani sutte ceva otaranti vinaye ca sandissanti, nitthamettha gantabbam: ","an4.180:3.7":"‘addha idam tassa bhagavato vacanam arahato sammasambuddhassa; ","an4.180:3.8":"imassa ca bhikkhuno suggahitan’ti. ","an4.180:3.9":"Idam, bhikkhave, pathamam mahapadesam dhareyyatha. ","an4.180:4.1":"Idha pana, bhikkhave, bhikkhu evam vadeyya: ","an4.180:4.2":"‘asukasmim nama avase sangho viharati sathero sapamokkho. ","an4.180:4.3":"Tassa me sanghassa sammukha sutam sammukha patiggahitam—","an4.180:4.4":"ayam dhammo, ayam vinayo, idam satthusasanan’ti. ","an4.180:4.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:4.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:4.7":"Tani ce sutte otariyamanani vinaye sandassiyamanani na ceva sutte otaranti na vinaye sandissanti, nitthamettha gantabbam: ","an4.180:4.8":"‘addha idam na ceva tassa bhagavato vacanam arahato sammasambuddhassa; ","an4.180:4.9":"tassa ca sanghassa duggahitan’ti. ","an4.180:4.10":"Iti hetam, bhikkhave, chaddeyyatha. ","an4.180:5.1":"Idha pana, bhikkhave, bhikkhu evam vadeyya: ","an4.180:5.2":"‘asukasmim nama avase sangho viharati sathero sapamokkho. ","an4.180:5.3":"Tassa me sanghassa sammukha sutam sammukha patiggahitam—","an4.180:5.4":"ayam dhammo, ayam vinayo, idam satthusasanan’ti. ","an4.180:5.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:5.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:5.7":"Tani ce sutte otariyamanani, vinaye sandassiyamanani sutte ceva otaranti vinaye ca sandissanti, nitthamettha gantabbam: ","an4.180:5.8":"‘addha idam tassa bhagavato vacanam arahato sammasambuddhassa; ","an4.180:5.9":"tassa ca sanghassa suggahitan’ti. ","an4.180:5.10":"Idam, bhikkhave, dutiyam mahapadesam dhareyyatha. ","an4.180:6.1":"Idha pana, bhikkhave, bhikkhu evam vadeyya: ","an4.180:6.2":"‘asukasmim nama avase sambahula thera bhikkhu viharanti bahussuta agatagama dhammadhara vinayadhara matikadhara. ","an4.180:6.3":"Tesam me theranam sammukha sutam sammukha patiggahitam—","an4.180:6.4":"ayam dhammo, ayam vinayo, idam satthusasanan’ti. ","an4.180:6.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:6.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:6.7":"Tani ce sutte otariyamanani vinaye sandassiyamanani na ceva sutte otaranti na vinaye sandissanti, nitthamettha gantabbam: ","an4.180:6.8":"‘addha idam na ceva tassa bhagavato vacanam arahato sammasambuddhassa; ","an4.180:6.9":"tesanca theranam duggahitan’ti. ","an4.180:6.10":"Iti hetam, bhikkhave, chaddeyyatha. ","an4.180:7.1":"Idha pana, bhikkhave, bhikkhu evam vadeyya: ","an4.180:7.2":"‘asukasmim nama avase sambahula thera bhikkhu viharanti bahussuta agatagama dhammadhara vinayadhara matikadhara. ","an4.180:7.3":"Tesam me theranam sammukha sutam sammukha patiggahitam—","an4.180:7.4":"ayam dhammo, ayam vinayo, idam satthusasanan’ti. ","an4.180:7.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:7.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:7.7":"Tani ce sutte otariyamanani vinaye sandassiyamanani sutte ceva otaranti vinaye ca sandissanti, nitthamettha gantabbam: ","an4.180:7.8":"‘addha idam tassa bhagavato vacanam arahato sammasambuddhassa; ","an4.180:7.9":"tesanca theranam suggahitan’ti. ","an4.180:7.10":"Idam, bhikkhave, tatiyam mahapadesam dhareyyatha. ","an4.180:8.1":"Idha pana, bhikkhave, bhikkhu evam vadeyya: ","an4.180:8.2":"‘asukasmim nama avase eko thero bhikkhu viharati bahussuto agatagamo dhammadharo vinayadharo matikadharo. ","an4.180:8.3":"Tassa me therassa sammukha sutam sammukha patiggahitam—","an4.180:8.4":"ayam dhammo, ayam vinayo, idam satthusasanan’ti. ","an4.180:8.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:8.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:8.7":"Tani ce sutte otariyamanani vinaye sandassiyamanani na ceva sutte otaranti na vinaye sandissanti, nitthamettha gantabbam: ","an4.180:8.8":"‘addha idam na ceva tassa bhagavato vacanam arahato sammasambuddhassa; ","an4.180:8.9":"tassa ca therassa duggahitan’ti. ","an4.180:8.10":"Iti hetam, bhikkhave, chaddeyyatha. ","an4.180:9.1":"Idha pana, bhikkhave, bhikkhu evam vadeyya: ","an4.180:9.2":"‘asukasmim nama avase eko thero bhikkhu viharati bahussuto agatagamo dhammadharo vinayadharo matikadharo. ","an4.180:9.3":"Tassa me therassa sammukha sutam sammukha patiggahitam—","an4.180:9.4":"ayam dhammo, ayam vinayo, idam satthusasanan’ti. ","an4.180:9.5":"Tassa, bhikkhave, bhikkhuno bhasitam neva abhinanditabbam nappatikkositabbam. ","an4.180:9.6":"Anabhinanditva appatikkositva tani padabyanjanani sadhukam uggahetva sutte otaretabbani, vinaye sandassetabbani. ","an4.180:9.7":"Tani ce sutte otariyamanani vinaye sandassiyamanani sutte ceva otaranti vinaye ca sandissanti, nitthamettha gantabbam: ","an4.180:9.8":"‘addha idam tassa bhagavato vacanam arahato sammasambuddhassa; ","an4.180:9.9":"tassa ca therassa suggahitan’ti. ","an4.180:9.10":"Idam, bhikkhave, catuttham mahapadesam dhareyyatha. ","an4.180:9.11":"Ime kho, bhikkhave, cattaro mahapadesa”ti. ","an4.180:9.12":"Dasamam. ","an4.180:9.13":"Sancetaniyavaggo tatiyo. ","an4.180:10.0":"Tassuddanam ","an4.180:10.1":"Cetana vibhatti kotthiko, ","an4.180:10.2":"Anando upavanapancamam; ","an4.180:10.3":"Ayacana rahula jambali, ","an4.180:10.4":"Nibbanam mahapadesenati. "}