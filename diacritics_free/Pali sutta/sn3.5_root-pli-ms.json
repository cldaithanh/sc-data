{"sn3.5:0.1":"Samyutta Nikaya 3.5 ","sn3.5:0.2":"1. Pathamavagga ","sn3.5:0.3":"Attarakkhitasutta ","sn3.5:1.1":"Savatthinidanam. ","sn3.5:1.2":"Ekamantam nisinno kho raja pasenadi kosalo bhagavantam etadavoca: ","sn3.5:1.3":"“idha mayham, bhante, rahogatassa patisallinassa evam cetaso parivitakko udapadi: ","sn3.5:1.4":"‘kesam nu kho rakkhito atta, kesam arakkhito atta’ti? ","sn3.5:1.5":"Tassa mayham, bhante, etadahosi: ","sn3.5:1.6":"‘ye kho keci kayena duccaritam caranti, vacaya duccaritam caranti, manasa duccaritam caranti; ","sn3.5:1.7":"tesam arakkhito atta. ","sn3.5:1.8":"Kincapi te hatthikayo va rakkheyya, assakayo va rakkheyya, rathakayo va rakkheyya, pattikayo va rakkheyya; ","sn3.5:1.9":"atha kho tesam arakkhito atta. ","sn3.5:1.10":"Tam kissa hetu? ","sn3.5:1.11":"Bahira hesa rakkha, nesa rakkha ajjhattika; ","sn3.5:1.12":"tasma tesam arakkhito atta. ","sn3.5:1.13":"Ye ca kho keci kayena sucaritam caranti, vacaya sucaritam caranti, manasa sucaritam caranti; ","sn3.5:1.14":"tesam rakkhito atta. ","sn3.5:1.15":"Kincapi te neva hatthikayo rakkheyya, na assakayo rakkheyya, na rathakayo rakkheyya, na pattikayo rakkheyya; ","sn3.5:1.16":"atha kho tesam rakkhito atta. ","sn3.5:1.17":"Tam kissa hetu? ","sn3.5:1.18":"Ajjhattika hesa rakkha, nesa rakkha bahira; ","sn3.5:1.19":"tasma tesam rakkhito atta’”ti. ","sn3.5:2.1":"“Evametam, maharaja, evametam, maharaja. ","sn3.5:2.2":"Ye hi keci, maharaja, kayena duccaritam caranti …pe… ","sn3.5:2.3":"tesam arakkhito atta. ","sn3.5:2.4":"Tam kissa hetu? ","sn3.5:2.5":"Bahira hesa, maharaja, rakkha, nesa rakkha ajjhattika; ","sn3.5:2.6":"tasma tesam arakkhito atta. ","sn3.5:2.7":"Ye hi keci, maharaja, kayena sucaritam caranti, vacaya sucaritam caranti, manasa sucaritam caranti; ","sn3.5:2.8":"tesam rakkhito atta. ","sn3.5:2.9":"Kincapi te neva hatthikayo rakkheyya, na assakayo rakkheyya, na rathakayo rakkheyya, na pattikayo rakkheyya; ","sn3.5:2.10":"atha kho tesam rakkhito atta. ","sn3.5:2.11":"Tam kissa hetu? ","sn3.5:2.12":"Ajjhattika hesa, maharaja, rakkha, nesa rakkha bahira; ","sn3.5:2.13":"tasma tesam rakkhito atta”ti. ","sn3.5:2.14":"Idamavoca …pe… ","sn3.5:3.1":"“Kayena samvaro sadhu, ","sn3.5:3.2":"sadhu vacaya samvaro; ","sn3.5:3.3":"Manasa samvaro sadhu, ","sn3.5:3.4":"sadhu sabbattha samvaro; ","sn3.5:3.5":"Sabbattha samvuto lajji, ","sn3.5:3.6":"rakkhitoti pavuccati”ti. "}