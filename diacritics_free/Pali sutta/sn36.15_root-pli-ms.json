{"sn36.15:0.1":"Samyutta Nikaya 36.15 ","sn36.15:0.2":"2. Rahogatavagga ","sn36.15:0.3":"Pathamaanandasutta ","sn36.15:1.1":"Atha kho ayasma anando yena bhagava tenupasankami; upasankamitva ekamantam nisidi, ekamantam nisinno kho ayasma anando bhagavantam etadavoca: ","sn36.15:1.2":"“katama nu kho, bhante, vedana, katamo vedanasamudayo, katamo vedananirodho, katama vedananirodhagamini patipada? ","sn36.15:1.3":"Ko vedanaya assado, ko adinavo, kim nissaranan”ti? ","sn36.15:1.4":"“Tisso ima, ananda, vedana—","sn36.15:1.5":"sukha vedana, dukkha vedana, adukkhamasukha vedana—","sn36.15:1.6":"ima vuccanti, ananda, vedana. ","sn36.15:1.7":"Phassasamudaya vedanasamudayo; ","sn36.15:1.8":"phassanirodha vedananirodho. ","sn36.15:1.9":"Ayameva ariyo atthangiko maggo vedananirodhagamini patipada, seyyathidam—","sn36.15:1.10":"sammaditthi …pe… sammasamadhi. ","sn36.15:1.11":"Yam vedanam paticca uppajjati sukham somanassam, ayam vedanaya assado. ","sn36.15:1.12":"Yam vedana anicca dukkha viparinamadhamma, ayam vedanaya adinavo. ","sn36.15:1.13":"Yo vedanaya chandaragavinayo chandaragappahanam, idam vedanaya nissaranam. ","sn36.15:1.14":"Atha kho panananda, maya anupubbasankharanam nirodho akkhato. ","sn36.15:1.15":"Pathamam jhanam samapannassa vaca niruddha hoti …pe… ","sn36.15:1.16":"sannavedayitanirodham samapannassa sanna ca vedana ca niruddha honti. ","sn36.15:1.17":"Khinasavassa bhikkhuno rago niruddho hoti, doso niruddho hoti, moho niruddho hoti. ","sn36.15:1.18":"Atha kho panananda, maya anupubbasankharanam vupasamo akkhato. ","sn36.15:1.19":"Pathamam jhanam samapannassa vaca vupasanta hoti …pe… ","sn36.15:1.20":"sannavedayitanirodham samapannassa sanna ca vedana ca vupasanta honti. ","sn36.15:1.21":"Khinasavassa bhikkhuno rago vupasanto hoti, doso vupasanto hoti, moho vupasanto hoti. ","sn36.15:1.22":"Atha kho panananda, maya anupubbasankharanam patippassaddhi akkhata. ","sn36.15:1.23":"Pathamam jhanam samapannassa vaca patippassaddha hoti …pe… ","sn36.15:1.24":"akasanancayatanam samapannassa rupasanna patippassaddha hoti. ","sn36.15:1.25":"Vinnanancayatanam samapannassa akasanancayatanasanna patippassaddha hoti. ","sn36.15:1.26":"Akincannayatanam samapannassa vinnanancayatanasanna patippassaddha hoti. ","sn36.15:1.27":"Nevasannanasannayatanam samapannassa akincannayatanasanna patippassaddha hoti. ","sn36.15:1.28":"Sannavedayitanirodham samapannassa sanna ca vedana ca patippassaddha honti. ","sn36.15:1.29":"Khinasavassa bhikkhuno rago patippassaddho hoti, doso patippassaddho hoti, moho patippassaddho hoti”ti. ","sn36.15:1.30":"Pancamam. "}