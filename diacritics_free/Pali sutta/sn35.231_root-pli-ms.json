{"sn35.231:0.1":"Samyutta Nikaya 35.231 ","sn35.231:0.2":"18. Samuddavagga ","sn35.231:0.3":"Khirarukkhopamasutta ","sn35.231:1.1":"“Yassa kassaci, bhikkhave, bhikkhussa va bhikkhuniya va cakkhuvinneyyesu rupesu yo rago so atthi, yo doso so atthi, yo moho so atthi, yo rago so appahino, yo doso so appahino, yo moho so appahino tassa paritta cepi cakkhuvinneyya rupa cakkhussa apatham agacchanti pariyadiyantevassa cittam; ko pana vado adhimattanam. ","sn35.231:1.2":"Tam kissa hetu? ","sn35.231:1.3":"Yo, bhikkhave, rago, so atthi, yo doso so atthi, yo moho so atthi, yo rago so appahino, yo doso so appahino, yo moho so appahino …pe…. ","sn35.231:2.1":"Yassa kassaci, bhikkhave, bhikkhussa va bhikkhuniya va jivhavinneyyesu rasesu yo rago so atthi …pe…. ","sn35.231:3.1":"Yassa kassaci, bhikkhave, bhikkhussa va bhikkhuniya va manovinneyyesu dhammesu yo rago so atthi, yo doso so atthi, yo moho so atthi, yo rago so appahino, yo doso so appahino, yo moho so appahino, tassa paritta cepi manovinneyya dhamma manassa apatham agacchanti pariyadiyantevassa cittam; ko pana vado adhimattanam. ","sn35.231:3.2":"Tam kissa hetu? ","sn35.231:3.3":"Yo, bhikkhave, rago, so atthi, yo doso so atthi, yo moho so atthi, yo rago so appahino, yo doso so appahino, yo moho so appahino. ","sn35.231:4.1":"Seyyathapi, bhikkhave, khirarukkho assattho va nigrodho va pilakkho va udumbaro va daharo taruno komarako. ","sn35.231:4.2":"Tamenam puriso tinhaya kuthariya yato yato abhindeyya agaccheyya khiran”ti? ","sn35.231:4.3":"“Evam, bhante”. ","sn35.231:4.4":"“Tam kissa hetu”? ","sn35.231:4.5":"“Yanhi, bhante, khiram tam atthi”ti. ","sn35.231:5.1":"“Evameva kho, bhikkhave, yassa kassaci bhikkhussa va bhikkhuniya va cakkhuvinneyyesu rupesu yo rago so atthi, yo doso so atthi, yo moho so atthi, yo rago so appahino, yo doso so appahino, yo moho so appahino, tassa paritta cepi cakkhuvinneyya rupa cakkhussa apatham agacchanti pariyadiyantevassa cittam; ko pana vado adhimattanam. ","sn35.231:5.2":"Tam kissa hetu? ","sn35.231:5.3":"Yo, bhikkhave, rago so atthi, yo doso so atthi, yo moho so atthi, yo rago so appahino, yo doso so appahino, yo moho so appahino …pe…. ","sn35.231:6.1":"Yassa kassaci, bhikkhave, bhikkhussa va bhikkhuniya va jivhavinneyyesu rasesu yo rago so atthi …pe…. ","sn35.231:7.1":"Yassa kassaci, bhikkhave, bhikkhussa va bhikkhuniya va manovinneyyesu dhammesu yo rago so atthi, yo doso so atthi, yo moho so atthi, yo rago so appahino, yo doso so appahino, yo moho so appahino, tassa paritta cepi manovinneyya dhamma manassa apatham agacchanti pariyadiyantevassa cittam; ko pana vado adhimattanam. ","sn35.231:7.2":"Tam kissa hetu? ","sn35.231:7.3":"Yo, bhikkhave, rago so atthi, yo doso so atthi, yo moho so atthi, yo rago so appahino, yo doso so appahino, yo moho so appahino. ","sn35.231:8.1":"Yassa kassaci, bhikkhave, bhikkhussa va bhikkhuniya va cakkhuvinneyyesu rupesu yo rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino, tassa adhimatta cepi cakkhuvinneyya rupa cakkhussa apatham agacchanti nevassa cittam pariyadiyanti; ko pana vado parittanam. ","sn35.231:8.2":"Tam kissa hetu? ","sn35.231:8.3":"Yo, bhikkhave, rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino …pe…. ","sn35.231:9.1":"Yassa kassaci, bhikkhave, bhikkhussa va bhikkhuniya va jivhavinneyyesu rasesu …pe… manovinneyyesu dhammesu yo rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino, tassa adhimatta cepi manovinneyya dhamma manassa apatham agacchanti nevassa cittam pariyadiyanti; ko pana vado parittanam. ","sn35.231:9.2":"Tam kissa hetu? ","sn35.231:9.3":"Yo, bhikkhave, rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino. ","sn35.231:9.4":"Seyyathapi, bhikkhave, khirarukkho assattho va nigrodho va pilakkho va udumbaro va sukkho kolapo terovassiko. ","sn35.231:9.5":"Tamenam puriso tinhaya kuthariya yato yato abhindeyya agaccheyya khiran”ti? ","sn35.231:9.6":"“No hetam, bhante”. ","sn35.231:9.7":"“Tam kissa hetu”? ","sn35.231:9.8":"“Yanhi, bhante, khiram tam natthi”ti. ","sn35.231:10.1":"“Evameva kho, bhikkhave, yassa kassaci bhikkhussa va bhikkhuniya va cakkhuvinneyyesu rupesu yo rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino, tassa adhimatta cepi cakkhuvinneyya rupa cakkhussa apatham agacchanti nevassa cittam pariyadiyanti; ko pana vado parittanam. ","sn35.231:10.2":"Tam kissa hetu? ","sn35.231:10.3":"Yo, bhikkhave, rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino …pe…. ","sn35.231:11.1":"Yassa kassaci, bhikkhave, bhikkhussa va bhikkhuniya va jivhavinneyyesu rasesu …pe…. ","sn35.231:12.1":"Yassa kassaci, bhikkhave, bhikkhussa va bhikkhuniya va manovinneyyesu dhammesu yo rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino, tassa adhimatta cepi manovinneyya dhamma manassa apatham agacchanti, nevassa cittam pariyadiyanti; ko pana vado parittanam. ","sn35.231:12.2":"Tam kissa hetu? ","sn35.231:12.3":"Yo, bhikkhave, rago so natthi, yo doso so natthi, yo moho so natthi, yo rago so pahino, yo doso so pahino, yo moho so pahino”ti. ","sn35.231:12.4":"Catuttham. "}