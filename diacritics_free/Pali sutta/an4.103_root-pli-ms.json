{"an4.103:0.1":"Anguttara Nikaya 4.103 ","an4.103:0.2":"11. Valahakavagga ","an4.103:0.3":"Kumbhasutta ","an4.103:1.1":"“Cattarome, bhikkhave, kumbha. ","an4.103:1.2":"Katame cattaro? ","an4.103:1.3":"Tuccho pihito, ","an4.103:1.4":"puro vivato, ","an4.103:1.5":"tuccho vivato, ","an4.103:1.6":"puro pihito—","an4.103:1.7":"Ime kho, bhikkhave, cattaro kumbha. ","an4.103:1.8":"Evamevam kho, bhikkhave, cattaro kumbhupama puggala santo samvijjamana lokasmim. ","an4.103:1.9":"Katame cattaro? ","an4.103:1.10":"Tuccho pihito, ","an4.103:1.11":"puro vivato, ","an4.103:1.12":"tuccho vivato, ","an4.103:1.13":"puro pihito. ","an4.103:2.1":"Kathanca, bhikkhave, puggalo tuccho hoti pihito? ","an4.103:2.2":"Idha, bhikkhave, ekaccassa puggalassa pasadikam hoti abhikkantam patikkantam alokitam vilokitam saminjitam pasaritam sanghatipattacivaradharanam. ","an4.103:2.3":"So ‘idam dukkhan’ti yathabhutam nappajanati …pe… ‘ayam dukkhanirodhagamini patipada’ti yathabhutam nappajanati. ","an4.103:2.4":"Evam kho, bhikkhave, puggalo tuccho hoti pihito. ","an4.103:2.5":"Seyyathapi so, bhikkhave, kumbho tuccho pihito; ","an4.103:2.6":"tathupamaham, bhikkhave, imam puggalam vadami. ","an4.103:3.1":"Kathanca, bhikkhave, puggalo puro hoti vivato? ","an4.103:3.2":"Idha, bhikkhave, ekaccassa puggalassa na pasadikam hoti abhikkantam patikkantam alokitam vilokitam saminjitam pasaritam sanghatipattacivaradharanam. ","an4.103:3.3":"So ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an4.103:3.4":"Evam kho, bhikkhave, puggalo puro hoti vivato. ","an4.103:3.5":"Seyyathapi so, bhikkhave, kumbho puro vivato; ","an4.103:3.6":"tathupamaham, bhikkhave, imam puggalam vadami. ","an4.103:4.1":"Kathanca, bhikkhave, puggalo tuccho hoti vivato? ","an4.103:4.2":"Idha, bhikkhave, ekaccassa puggalassa na pasadikam hoti abhikkantam patikkantam alokitam vilokitam saminjitam pasaritam sanghatipattacivaradharanam. ","an4.103:4.3":"So ‘idam dukkhan’ti yathabhutam nappajanati …pe… ‘ayam dukkhanirodhagamini patipada’ti yathabhutam nappajanati. ","an4.103:4.4":"Evam kho, bhikkhave, puggalo tuccho hoti vivato. ","an4.103:4.5":"Seyyathapi so, bhikkhave, kumbho tuccho vivato; ","an4.103:4.6":"tathupamaham, bhikkhave, imam puggalam vadami. ","an4.103:5.1":"Kathanca, bhikkhave, puggalo puro hoti pihito? ","an4.103:5.2":"Idha, bhikkhave, ekaccassa puggalassa pasadikam hoti abhikkantam patikkantam alokitam vilokitam saminjitam pasaritam sanghatipattacivaradharanam. ","an4.103:5.3":"So ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an4.103:5.4":"Evam kho, bhikkhave, puggalo puro hoti pihito. ","an4.103:5.5":"Seyyathapi so, bhikkhave, kumbho puro pihito; ","an4.103:5.6":"tathupamaham, bhikkhave, imam puggalam vadami. ","an4.103:5.7":"Ime kho, bhikkhave, cattaro kumbhupama puggala santo samvijjamana lokasmin”ti. ","an4.103:5.8":"Tatiyam. "}