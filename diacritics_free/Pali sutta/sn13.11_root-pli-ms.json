{"sn13.11:0.1":"Samyutta Nikaya 13.11 ","sn13.11:0.2":"1. Abhisamayavagga ","sn13.11:0.3":"Tatiyapabbatasutta ","sn13.11:1.1":"Savatthiyam viharati. ","sn13.11:1.2":"“Seyyathapi, bhikkhave, puriso sinerussa pabbatarajassa satta muggamattiyo pasanasakkhara upanikkhipeyya. ","sn13.11:1.3":"Tam kim mannatha, bhikkhave, ","sn13.11:1.4":"katamam nu kho bahutaram, ya va satta muggamattiyo pasanasakkhara upanikkhitta yo va sineru pabbataraja”ti? ","sn13.11:2.1":"“Etadeva, bhante, bahutaram yadidam sineru pabbataraja; ","sn13.11:2.2":"appamattika satta muggamattiyo pasanasakkhara upanikkhitta. ","sn13.11:2.3":"Neva satimam kalam upenti na sahassimam kalam upenti na satasahassimam kalam upenti sinerum pabbatarajanam upanidhaya satta muggamattiyo pasanasakkhara upanikkhitta”ti. ","sn13.11:3.1":"“Evameva kho, bhikkhave, ariyasavakassa ditthisampannassa puggalassa adhigamam upanidhaya annatitthiyasamanabrahmanaparibbajakanam adhigamo neva satimam kalam upeti na sahassimam kalam upeti na satasahassimam kalam upeti. ","sn13.11:3.2":"Evam mahadhigamo, bhikkhave, ditthisampanno puggalo, evam mahabhinno”ti. ","sn13.11:3.3":"Ekadasamam. ","sn13.11:3.4":"Abhisamayasamyuttam samattam. ","sn13.11:4.0":"Tassuddanam ","sn13.11:4.1":"Nakhasikha pokkharani, ","sn13.11:4.2":"sambhejjaudake ca dve; ","sn13.11:4.3":"Dve pathavi dve samudda, ","sn13.11:4.4":"tayo ca pabbatupamati. "}