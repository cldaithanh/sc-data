{"an11.21:0.1":"Anguttara Nikaya 11.21 ","an11.21:0.2":"2. Anussativagga ","an11.21:0.3":"Catutthasamadhisutta ","an11.21:1.1":"Tatra kho ayasma sariputto bhikkhu amantesi: ","an11.21:1.2":"“siya nu kho, avuso, bhikkhuno tatharupo samadhipatilabho yatha neva pathaviyam pathavisanni assa, na apasmim aposanni assa, na tejasmim tejosanni assa, na vayasmim vayosanni assa, na akasanancayatane akasanancayatanasanni assa, na vinnanancayatane vinnanancayatanasanni assa, na akincannayatane akincannayatanasanni assa, na nevasannanasannayatane nevasannanasannayatanasanni assa, na idhaloke idhalokasanni assa, na paraloke paralokasanni assa, yampidam dittham sutam mutam vinnatam pattam pariyesitam anuvicaritam manasa tatrapi na sanni assa; sanni ca pana assa”ti? ","an11.21:2.1":"“Duratopi kho mayam, avuso, agaccheyyama ayasmato sariputtassa santike etassa bhasitassa atthamannatum. ","an11.21:2.2":"Sadhu vatayasmantamyeva sariputtam patibhatu etassa bhasitassa attho. ","an11.21:2.3":"Ayasmato sariputtassa sutva bhikkhu dharessanti”ti. ","an11.21:3.1":"“Tenahavuso, sunatha, sadhukam manasi karotha; bhasissami”ti. ","an11.21:3.2":"“Evamavuso”ti kho te bhikkhu ayasmato sariputtassa paccassosum. ","an11.21:3.3":"Ayasma sariputto etadavoca: ","an11.21:4.1":"“Siya, avuso, bhikkhuno tatharupo samadhipatilabho yatha neva pathaviyam pathavisanni assa …pe… yampidam dittham sutam mutam vinnatam pattam pariyesitam anuvicaritam manasa tatrapi na sanni assa; sanni ca pana assa”ti. ","an11.21:5.1":"“Yatha katham panavuso, siya bhikkhuno tatharupo samadhipatilabho yatha neva pathaviyam pathavisanni assa …pe… yampidam dittham sutam mutam vinnatam pattam pariyesitam anuvicaritam manasa tatrapi na sanni assa; sanni ca pana assa”ti? ","an11.21:6.1":"“Idha, avuso, bhikkhu evamsanni hoti: ","an11.21:6.2":"‘etam santam etam panitam, yadidam sabbasankharasamatho sabbupadhipatinissaggo tanhakkhayo virago nirodho nibbanan’ti. ","an11.21:6.3":"Evam kho, avuso, siya bhikkhuno tatharupo samadhipatilabho yatha neva pathaviyam pathavisanni assa, na apasmim aposanni assa, na tejasmim tejosanni assa, na vayasmim vayosanni assa, na akasanancayatane akasanancayatanasanni assa, na vinnanancayatane vinnanancayatanasanni assa, na akincannayatane akincannayatanasanni assa, na nevasannanasannayatane nevasannanasannayatanasanni assa, na idhaloke idhalokasanni assa, na paraloke paralokasanni assa, yampidam dittham sutam mutam vinnatam pattam pariyesitam anuvicaritam manasa tatrapi na sanni assa; sanni ca pana assa”ti. ","an11.21:6.4":"Ekadasamam. ","an11.21:6.5":"Anussativaggo dutiyo. ","an11.21:7.0":"Tassuddanam ","an11.21:7.1":"Dve vutta mahanamena, ","an11.21:7.2":"nandiyena subhutina; ","an11.21:7.3":"Metta atthako gopalo, ","an11.21:7.4":"cattaro ca samadhinati. "}