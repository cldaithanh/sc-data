{"an3.55:0.1":"Anguttara Nikaya 3.55 ","an3.55:0.2":"6. Brahmanavagga ","an3.55:0.3":"Nibbutasutta ","an3.55:1.1":"Atha kho janussoni brahmano yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho janussoni brahmano bhagavantam etadavoca: ","an3.55:1.2":"“‘sanditthikam nibbanam sanditthikam nibbanan’ti, bho gotama, vuccati. ","an3.55:1.3":"Kittavata nu kho, bho gotama, sanditthikam nibbanam hoti akalikam ehipassikam opaneyyikam paccattam veditabbam vinnuhi”ti? ","an3.55:2.1":"Ratto kho, brahmana, ragena abhibhuto pariyadinnacitto attabyabadhayapi ceteti, parabyabadhayapi ceteti, ubhayabyabadhayapi ceteti, cetasikampi dukkham domanassam patisamvedeti. ","an3.55:2.2":"Rage pahine nevattabyabadhayapi ceteti, na parabyabadhayapi ceteti, na ubhayabyabadhayapi ceteti, na cetasikampi dukkham domanassam patisamvedeti. ","an3.55:2.3":"Evampi kho, brahmana, sanditthikam nibbanam hoti. ","an3.55:3.1":"Duttho kho, brahmana …pe… ","an3.55:3.2":"mulho kho, brahmana, mohena abhibhuto pariyadinnacitto attabyabadhayapi ceteti, parabyabadhayapi ceteti, ubhayabyabadhayapi ceteti, cetasikampi dukkham domanassam patisamvedeti. ","an3.55:3.3":"Mohe pahine nevattabyabadhayapi ceteti, na parabyabadhayapi ceteti, na ubhayabyabadhayapi ceteti, na cetasikam dukkham domanassam patisamvedeti. ","an3.55:3.4":"Evampi kho, brahmana, sanditthikam nibbanam hoti. ","an3.55:4.1":"Yato kho ayam, brahmana, anavasesam ragakkhayam patisamvedeti, anavasesam dosakkhayam patisamvedeti, anavasesam mohakkhayam patisamvedeti; ","an3.55:4.2":"evam kho, brahmana, sanditthikam nibbanam hoti akalikam ehipassikam opaneyyikam paccattam veditabbam vinnuhi”ti. ","an3.55:5.1":"“Abhikkantam, bho gotama …pe… ","an3.55:5.2":"upasakam mam bhavam gotamo dharetu ajjatagge panupetam saranam gatan”ti. ","an3.55:5.3":"Pancamam. "}