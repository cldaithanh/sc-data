{"sn54.9:0.1":"Samyutta Nikaya 54.9 ","sn54.9:0.2":"1. Ekadhammavagga ","sn54.9:0.3":"Vesalisutta ","sn54.9:1.1":"Evam me sutam—","sn54.9:1.2":"ekam samayam bhagava vesaliyam viharati mahavane kutagarasalayam. ","sn54.9:1.3":"Tena kho pana samayena bhagava bhikkhunam anekapariyayena asubhakatham katheti, asubhaya vannam bhasati, asubhabhavanaya vannam bhasati. ","sn54.9:2.1":"Atha kho bhagava bhikkhu amantesi: ","sn54.9:2.2":"“icchamaham, bhikkhave, addhamasam patisalliyitum. ","sn54.9:2.3":"Namhi kenaci upasankamitabbo, annatra ekena pindapataniharakena”ti. ","sn54.9:2.4":"“Evam, bhante”ti kho te bhikkhu bhagavato patissutva nassudha koci bhagavantam upasankamati, annatra ekena pindapataniharakena. ","sn54.9:3.1":"Atha kho te bhikkhu: ","sn54.9:3.2":"“bhagava anekapariyayena asubhakatham katheti, asubhaya vannam bhasati, asubhabhavanaya vannam bhasati”ti anekakaravokaram asubhabhavananuyogamanuyutta viharanti. ","sn54.9:3.3":"Te imina kayena attiyamana harayamana jigucchamana satthaharakam pariyesanti. ","sn54.9:3.4":"Dasapi bhikkhu ekahena sattham aharanti, visampi …pe… timsampi bhikkhu ekahena sattham aharanti. ","sn54.9:4.1":"Atha kho bhagava tassa addhamasassa accayena patisallana vutthito ayasmantam anandam amantesi: ","sn54.9:4.2":"“kim nu kho, ananda, tanubhuto viya bhikkhusangho”ti? ","sn54.9:4.3":"“Tatha hi pana, bhante, ‘bhagava bhikkhunam anekapariyayena asubhakatham katheti, asubhaya vannam bhasati, asubhabhavanaya vannam bhasati’ti anekakaravokaram asubhabhavananuyogamanuyutta viharanti. ","sn54.9:4.4":"Te imina kayena attiyamana harayamana jigucchamana satthaharakam pariyesanti. ","sn54.9:4.5":"Dasapi bhikkhu ekahena sattham aharanti, visampi bhikkhu … timsampi bhikkhu ekahena sattham aharanti. ","sn54.9:4.6":"Sadhu, bhante, bhagava annam pariyayam acikkhatu yathayam bhikkhusangho annaya santhaheyya”ti. ","sn54.9:5.1":"“Tenahananda, yavatika bhikkhu vesalim upanissaya viharanti te sabbe upatthanasalayam sannipatehi”ti. ","sn54.9:5.2":"“Evam, bhante”ti kho ayasma anando bhagavato patissutva yavatika bhikkhu vesalim upanissaya viharanti te sabbe upatthanasalayam sannipatetva yena bhagava tenupasankami; upasankamitva bhagavantam etadavoca: ","sn54.9:5.3":"“sannipatito, bhante, bhikkhusangho. ","sn54.9:5.4":"Yassadani, bhante, bhagava kalam mannati”ti. ","sn54.9:6.1":"Atha kho bhagava yena upatthanasala tenupasankami; upasankamitva pannatte asane nisidi. ","sn54.9:6.2":"Nisajja kho bhagava bhikkhu amantesi: ","sn54.9:6.3":"“ayampi kho, bhikkhave, anapanassatisamadhi bhavito bahulikato santo ceva panito ca asecanako ca sukho ca viharo uppannuppanne ca papake akusale dhamme thanaso antaradhapeti vupasameti. ","sn54.9:7.1":"Seyyathapi, bhikkhave, gimhanam pacchime mase uhatam rajojallam, tamenam mahaakalamegho thanaso antaradhapeti vupasameti; ","sn54.9:7.2":"evameva kho, bhikkhave, anapanassatisamadhi bhavito bahulikato santo ceva panito ca asecanako ca sukho ca viharo uppannuppanne ca papake akusale dhamme thanaso antaradhapeti vupasameti. ","sn54.9:7.3":"Katham bhavito ca, bhikkhave, anapanassatisamadhi katham bahulikato santo ceva panito ca asecanako ca sukho ca viharo uppannuppanne ca papake akusale dhamme thanaso antaradhapeti vupasameti? ","sn54.9:8.1":"Idha, bhikkhave, bhikkhu arannagato va rukkhamulagato va sunnagaragato va nisidati pallankam abhujitva ujum kayam panidhaya parimukham satim upatthapetva. ","sn54.9:8.2":"So satova assasati, satova passasati …pe… ","sn54.9:8.3":"‘patinissagganupassi assasissami’ti sikkhati, ‘patinissagganupassi passasissami’ti sikkhati. ","sn54.9:8.4":"Evam bhavito kho, bhikkhave, anapanassatisamadhi evam bahulikato santo ceva panito ca asecanako ca sukho ca viharo uppannuppanne ca papake akusale dhamme thanaso antaradhapeti vupasameti”ti. ","sn54.9:8.5":"Navamam. "}