{"mn118:0.1":"Majjhima Nikaya 118 ","mn118:0.2":"Anapanassatisutta ","mn118:1.1":"Evam me sutam—","mn118:1.2":"ekam samayam bhagava savatthiyam viharati pubbarame migaramatupasade sambahulehi abhinnatehi abhinnatehi therehi savakehi saddhim—","mn118:1.3":"ayasmata ca sariputtena ayasmata ca mahamoggallanena ayasmata ca mahakassapena ayasmata ca mahakaccayanena ayasmata ca mahakotthikena ayasmata ca mahakappinena ayasmata ca mahacundena ayasmata ca anuruddhena ayasmata ca revatena ayasmata ca anandena, annehi ca abhinnatehi abhinnatehi therehi savakehi saddhim. ","mn118:2.1":"Tena kho pana samayena thera bhikkhu nave bhikkhu ovadanti anusasanti. ","mn118:2.2":"Appekacce thera bhikkhu dasapi bhikkhu ovadanti anusasanti, appekacce thera bhikkhu visampi bhikkhu ovadanti anusasanti, appekacce thera bhikkhu timsampi bhikkhu ovadanti anusasanti, appekacce thera bhikkhu cattarisampi bhikkhu ovadanti anusasanti. ","mn118:2.3":"Te ca nava bhikkhu therehi bhikkhuhi ovadiyamana anusasiyamana ularam pubbenaparam visesam jananti. ","mn118:3.1":"Tena kho pana samayena bhagava tadahuposathe pannarase pavaranaya punnaya punnamaya rattiya bhikkhusanghaparivuto abbhokase nisinno hoti. ","mn118:3.2":"Atha kho bhagava tunhibhutam tunhibhutam bhikkhusangham anuviloketva bhikkhu amantesi: ","mn118:4.1":"“araddhosmi, bhikkhave, imaya patipadaya; ","mn118:4.2":"araddhacittosmi, bhikkhave, imaya patipadaya. ","mn118:4.3":"Tasmatiha, bhikkhave, bhiyyoso mattaya viriyam arabhatha appattassa pattiya, anadhigatassa adhigamaya, asacchikatassa sacchikiriyaya. ","mn118:4.4":"Idhevaham savatthiyam komudim catumasinim agamessami”ti. ","mn118:5.1":"Assosum kho janapada bhikkhu: ","mn118:5.2":"“bhagava kira tattheva savatthiyam komudim catumasinim agamessati”ti. ","mn118:5.3":"Te janapada bhikkhu savatthim osaranti bhagavantam dassanaya. ","mn118:6.1":"Te ca kho thera bhikkhu bhiyyoso mattaya nave bhikkhu ovadanti anusasanti. ","mn118:6.2":"Appekacce thera bhikkhu dasapi bhikkhu ovadanti anusasanti, appekacce thera bhikkhu visampi bhikkhu ovadanti anusasanti, appekacce thera bhikkhu timsampi bhikkhu ovadanti anusasanti, appekacce thera bhikkhu cattarisampi bhikkhu ovadanti anusasanti. ","mn118:6.3":"Te ca nava bhikkhu therehi bhikkhuhi ovadiyamana anusasiyamana ularam pubbenaparam visesam jananti. ","mn118:7.1":"Tena kho pana samayena bhagava tadahuposathe pannarase komudiya catumasiniya punnaya punnamaya rattiya bhikkhusanghaparivuto abbhokase nisinno hoti. ","mn118:7.2":"Atha kho bhagava tunhibhutam tunhibhutam bhikkhusangham anuviloketva bhikkhu amantesi: ","mn118:8.1":"“Apalapayam, bhikkhave, parisa; nippalapayam, bhikkhave, parisa; suddha sare patitthita. ","mn118:8.2":"Tatharupo ayam, bhikkhave, bhikkhusangho; tatharupa ayam, bhikkhave, parisa ","mn118:8.3":"yatharupa parisa ahuneyya pahuneyya dakkhineyya anjalikaraniya anuttaram punnakkhettam lokassa. ","mn118:8.4":"Tatharupo ayam, bhikkhave, bhikkhusangho; tatharupa ayam, bhikkhave, parisa ","mn118:8.5":"yatharupaya parisaya appam dinnam bahu hoti, bahu dinnam bahutaram. ","mn118:8.6":"Tatharupo ayam, bhikkhave, bhikkhusangho; tatharupa ayam, bhikkhave, parisa ","mn118:8.7":"yatharupa parisa dullabha dassanaya lokassa. ","mn118:8.8":"Tatharupo ayam, bhikkhave, bhikkhusangho; tatharupa ayam, bhikkhave, parisa ","mn118:8.9":"yatharupam parisam alam yojanagananani dassanaya gantum putosenapi. ","mn118:9.1":"Santi, bhikkhave, bhikkhu imasmim bhikkhusanghe arahanto khinasava vusitavanto katakaraniya ohitabhara anuppattasadattha parikkhinabhavasamyojana sammadannavimutta—","mn118:9.2":"evarupapi, bhikkhave, santi bhikkhu imasmim bhikkhusanghe. ","mn118:10.1":"Santi, bhikkhave, bhikkhu imasmim bhikkhusanghe pancannam orambhagiyanam samyojananam parikkhaya opapatika tattha parinibbayino anavattidhamma tasma loka—","mn118:10.2":"evarupapi, bhikkhave, santi bhikkhu imasmim bhikkhusanghe. ","mn118:11.1":"Santi, bhikkhave, bhikkhu imasmim bhikkhusanghe tinnam samyojananam parikkhaya ragadosamohanam tanutta sakadagamino sakideva imam lokam agantva dukkhassantam karissanti—","mn118:11.2":"evarupapi, bhikkhave, santi bhikkhu imasmim bhikkhusanghe. ","mn118:12.1":"Santi, bhikkhave, bhikkhu imasmim bhikkhusanghe tinnam samyojananam parikkhaya sotapanna avinipatadhamma niyata sambodhiparayana—","mn118:12.2":"evarupapi, bhikkhave, santi bhikkhu imasmim bhikkhusanghe. ","mn118:13.1":"Santi, bhikkhave, bhikkhu imasmim bhikkhusanghe catunnam satipatthananam bhavananuyogamanuyutta viharanti—","mn118:13.2":"evarupapi, bhikkhave, santi bhikkhu imasmim bhikkhusanghe. ","mn118:14.1":"Santi, bhikkhave, bhikkhu imasmim bhikkhusanghe catunnam sammappadhananam bhavananuyogamanuyutta viharanti …pe… ","mn118:14.2":"catunnam iddhipadanam … ","mn118:14.3":"pancannam indriyanam … ","mn118:14.4":"pancannam balanam … ","mn118:14.5":"sattannam bojjhanganam … ","mn118:14.6":"ariyassa atthangikassa maggassa bhavananuyogamanuyutta viharanti—","mn118:14.7":"evarupapi, bhikkhave, santi bhikkhu imasmim bhikkhusanghe. ","mn118:14.8":"Santi, bhikkhave, bhikkhu imasmim bhikkhusanghe mettabhavananuyogamanuyutta viharanti … ","mn118:14.9":"karunabhavananuyogamanuyutta viharanti … ","mn118:14.10":"muditabhavananuyogamanuyutta viharanti … ","mn118:14.11":"upekkhabhavananuyogamanuyutta viharanti … ","mn118:14.12":"asubhabhavananuyogamanuyutta viharanti … ","mn118:14.13":"aniccasannabhavananuyogamanuyutta viharanti—","mn118:14.14":"evarupapi, bhikkhave, santi bhikkhu imasmim bhikkhusanghe. ","mn118:14.15":"Santi, bhikkhave, bhikkhu imasmim bhikkhusanghe anapanassatibhavananuyogamanuyutta viharanti. ","mn118:15.1":"Anapanassati, bhikkhave, bhavita bahulikata mahapphala hoti mahanisamsa. ","mn118:15.2":"Anapanassati, bhikkhave, bhavita bahulikata cattaro satipatthane paripureti. ","mn118:15.3":"Cattaro satipatthana bhavita bahulikata satta bojjhange paripurenti. ","mn118:15.4":"Satta bojjhanga bhavita bahulikata vijjavimuttim paripurenti. ","mn118:16.1":"Katham bhavita ca, bhikkhave, anapanassati katham bahulikata mahapphala hoti mahanisamsa? ","mn118:17.1":"Idha, bhikkhave, bhikkhu arannagato va rukkhamulagato va sunnagaragato va nisidati pallankam abhujitva ujum kayam panidhaya parimukham satim upatthapetva. ","mn118:17.2":"So satova assasati satova passasati. ","mn118:18.1":"Digham va assasanto ‘digham assasami’ti pajanati, digham va passasanto ‘digham passasami’ti pajanati; ","mn118:18.2":"rassam va assasanto ‘rassam assasami’ti pajanati, rassam va passasanto ‘rassam passasami’ti pajanati; ","mn118:18.3":"‘sabbakayapatisamvedi assasissami’ti sikkhati, ‘sabbakayapatisamvedi passasissami’ti sikkhati; ","mn118:18.4":"‘passambhayam kayasankharam assasissami’ti sikkhati, ‘passambhayam kayasankharam passasissami’ti sikkhati. ","mn118:19.1":"‘Pitipatisamvedi assasissami’ti sikkhati, ‘pitipatisamvedi passasissami’ti sikkhati; ","mn118:19.2":"‘sukhapatisamvedi assasissami’ti sikkhati, ‘sukhapatisamvedi passasissami’ti sikkhati; ","mn118:19.3":"‘cittasankharapatisamvedi assasissami’ti sikkhati, ‘cittasankharapatisamvedi passasissami’ti sikkhati; ","mn118:19.4":"‘passambhayam cittasankharam assasissami’ti sikkhati, ‘passambhayam cittasankharam passasissami’ti sikkhati. ","mn118:20.1":"‘Cittapatisamvedi assasissami’ti sikkhati, ‘cittapatisamvedi passasissami’ti sikkhati; ","mn118:20.2":"‘abhippamodayam cittam assasissami’ti sikkhati, ‘abhippamodayam cittam passasissami’ti sikkhati; ","mn118:20.3":"‘samadaham cittam assasissami’ti sikkhati, ‘samadaham cittam passasissami’ti sikkhati; ","mn118:20.4":"‘vimocayam cittam assasissami’ti sikkhati, ‘vimocayam cittam passasissami’ti sikkhati. ","mn118:21.1":"‘Aniccanupassi assasissami’ti sikkhati, ‘aniccanupassi passasissami’ti sikkhati; ","mn118:21.2":"‘viraganupassi assasissami’ti sikkhati, ‘viraganupassi passasissami’ti sikkhati; ","mn118:21.3":"‘nirodhanupassi assasissami’ti sikkhati, ‘nirodhanupassi passasissami’ti sikkhati; ","mn118:21.4":"‘patinissagganupassi assasissami’ti sikkhati, ‘patinissagganupassi passasissami’ti sikkhati. ","mn118:22.1":"Evam bhavita kho, bhikkhave, anapanassati evam bahulikata mahapphala hoti mahanisamsa. ","mn118:23.1":"Katham bhavita ca, bhikkhave, anapanassati katham bahulikata cattaro satipatthane paripureti? ","mn118:24.1":"Yasmim samaye, bhikkhave, bhikkhu digham va assasanto ‘digham assasami’ti pajanati, digham va passasanto ‘digham passasami’ti pajanati; ","mn118:24.2":"rassam va assasanto ‘rassam assasami’ti pajanati, rassam va passasanto ‘rassam passasami’ti pajanati; ","mn118:24.3":"‘sabbakayapatisamvedi assasissami’ti sikkhati, ‘sabbakayapatisamvedi passasissami’ti sikkhati; ","mn118:24.4":"‘passambhayam kayasankharam assasissami’ti sikkhati, ‘passambhayam kayasankharam passasissami’ti sikkhati; ","mn118:24.5":"kaye kayanupassi, bhikkhave, tasmim samaye bhikkhu viharati atapi sampajano satima vineyya loke abhijjhadomanassam. ","mn118:24.6":"Kayesu kayannataraham, bhikkhave, evam vadami yadidam—assasapassasa. ","mn118:24.7":"Tasmatiha, bhikkhave, kaye kayanupassi tasmim samaye bhikkhu viharati atapi sampajano satima vineyya loke abhijjhadomanassam. ","mn118:25.1":"Yasmim samaye, bhikkhave, bhikkhu ‘pitipatisamvedi assasissami’ti sikkhati, ‘pitipatisamvedi passasissami’ti sikkhati; ","mn118:25.2":"‘sukhapatisamvedi assasissami’ti sikkhati, ‘sukhapatisamvedi passasissami’ti sikkhati; ","mn118:25.3":"‘cittasankharapatisamvedi assasissami’ti sikkhati, ‘cittasankharapatisamvedi passasissami’ti sikkhati; ","mn118:25.4":"‘passambhayam cittasankharam assasissami’ti sikkhati, ‘passambhayam cittasankharam passasissami’ti sikkhati; ","mn118:25.5":"vedanasu vedananupassi, bhikkhave, tasmim samaye bhikkhu viharati atapi sampajano satima vineyya loke abhijjhadomanassam. ","mn118:25.6":"Vedanasu vedanannataraham, bhikkhave, evam vadami yadidam—assasapassasanam sadhukam manasikaram. ","mn118:25.7":"Tasmatiha, bhikkhave, vedanasu vedananupassi tasmim samaye bhikkhu viharati atapi sampajano satima vineyya loke abhijjhadomanassam. ","mn118:26.1":"Yasmim samaye, bhikkhave, bhikkhu ‘cittapatisamvedi assasissami’ti sikkhati, ‘cittapatisamvedi passasissami’ti sikkhati; ","mn118:26.2":"‘abhippamodayam cittam assasissami’ti sikkhati, ‘abhippamodayam cittam passasissami’ti sikkhati; ","mn118:26.3":"‘samadaham cittam assasissami’ti sikkhati, ‘samadaham cittam passasissami’ti sikkhati; ","mn118:26.4":"‘vimocayam cittam assasissami’ti sikkhati, ‘vimocayam cittam passasissami’ti sikkhati; ","mn118:26.5":"citte cittanupassi, bhikkhave, tasmim samaye bhikkhu viharati atapi sampajano satima vineyya loke abhijjhadomanassam. ","mn118:26.6":"Naham, bhikkhave, mutthassatissa asampajanassa anapanassatim vadami. ","mn118:26.7":"Tasmatiha, bhikkhave, citte cittanupassi tasmim samaye bhikkhu viharati atapi sampajano satima vineyya loke abhijjhadomanassam. ","mn118:27.1":"Yasmim samaye, bhikkhave, bhikkhu ‘aniccanupassi assasissami’ti sikkhati, ‘aniccanupassi passasissami’ti sikkhati; ","mn118:27.2":"‘viraganupassi assasissami’ti sikkhati, ‘viraganupassi passasissami’ti sikkhati; ","mn118:27.3":"‘nirodhanupassi assasissami’ti sikkhati, ‘nirodhanupassi passasissami’ti sikkhati; ","mn118:27.4":"‘patinissagganupassi assasissami’ti sikkhati, ‘patinissagganupassi passasissami’ti sikkhati; ","mn118:27.5":"dhammesu dhammanupassi, bhikkhave, tasmim samaye bhikkhu viharati atapi sampajano satima vineyya loke abhijjhadomanassam. ","mn118:27.6":"So yam tam abhijjhadomanassanam pahanam tam pannaya disva sadhukam ajjhupekkhita hoti. ","mn118:27.7":"Tasmatiha, bhikkhave, dhammesu dhammanupassi tasmim samaye bhikkhu viharati atapi sampajano satima vineyya loke abhijjhadomanassam. ","mn118:28.1":"Evam bhavita kho, bhikkhave, anapanassati evam bahulikata cattaro satipatthane paripureti. ","mn118:29.1":"Katham bhavita ca, bhikkhave, cattaro satipatthana katham bahulikata satta bojjhange paripurenti? ","mn118:30.1":"Yasmim samaye, bhikkhave, bhikkhu kaye kayanupassi viharati atapi sampajano satima vineyya loke abhijjhadomanassam, upatthitassa tasmim samaye sati hoti asammuttha. ","mn118:30.2":"Yasmim samaye, bhikkhave, bhikkhuno upatthita sati hoti asammuttha, satisambojjhango tasmim samaye bhikkhuno araddho hoti. Satisambojjhangam tasmim samaye bhikkhu bhaveti, satisambojjhango tasmim samaye bhikkhuno bhavanaparipurim gacchati. ","mn118:31.1":"So tathasato viharanto tam dhammam pannaya pavicinati pavicayati parivimamsam apajjati. ","mn118:31.2":"Yasmim samaye, bhikkhave, bhikkhu tathasato viharanto tam dhammam pannaya pavicinati pavicayati parivimamsam apajjati, dhammavicayasambojjhango tasmim samaye bhikkhuno araddho hoti, dhammavicayasambojjhangam tasmim samaye bhikkhu bhaveti, dhammavicayasambojjhango tasmim samaye bhikkhuno bhavanaparipurim gacchati. ","mn118:32.1":"Tassa tam dhammam pannaya pavicinato pavicayato parivimamsam apajjato araddham hoti viriyam asallinam. ","mn118:32.2":"Yasmim samaye, bhikkhave, bhikkhuno tam dhammam pannaya pavicinato pavicayato parivimamsam apajjato araddham hoti viriyam asallinam, viriyasambojjhango tasmim samaye bhikkhuno araddho hoti, viriyasambojjhangam tasmim samaye bhikkhu bhaveti, viriyasambojjhango tasmim samaye bhikkhuno bhavanaparipurim gacchati. ","mn118:33.1":"Araddhaviriyassa uppajjati piti niramisa. ","mn118:33.2":"Yasmim samaye, bhikkhave, bhikkhuno araddhaviriyassa uppajjati piti niramisa, pitisambojjhango tasmim samaye bhikkhuno araddho hoti, pitisambojjhangam tasmim samaye bhikkhu bhaveti, pitisambojjhango tasmim samaye bhikkhuno bhavanaparipurim gacchati. ","mn118:34.1":"Pitimanassa kayopi passambhati, cittampi passambhati. ","mn118:34.2":"Yasmim samaye, bhikkhave, bhikkhuno pitimanassa kayopi passambhati, cittampi passambhati, passaddhisambojjhango tasmim samaye bhikkhuno araddho hoti, passaddhisambojjhangam tasmim samaye bhikkhu bhaveti, passaddhisambojjhango tasmim samaye bhikkhuno bhavanaparipurim gacchati. ","mn118:35.1":"Passaddhakayassa sukhino cittam samadhiyati. ","mn118:35.2":"Yasmim samaye, bhikkhave, bhikkhuno passaddhakayassa sukhino cittam samadhiyati, samadhisambojjhango tasmim samaye bhikkhuno araddho hoti, samadhisambojjhangam tasmim samaye bhikkhu bhaveti, samadhisambojjhango tasmim samaye bhikkhuno bhavanaparipurim gacchati. ","mn118:36.1":"So tathasamahitam cittam sadhukam ajjhupekkhita hoti. ","mn118:36.2":"Yasmim samaye, bhikkhave, bhikkhu tathasamahitam cittam sadhukam ajjhupekkhita hoti, upekkhasambojjhango tasmim samaye bhikkhuno araddho hoti, upekkhasambojjhangam tasmim samaye bhikkhu bhaveti, upekkhasambojjhango tasmim samaye bhikkhuno bhavanaparipurim gacchati. ","mn118:37.1":"Yasmim samaye, bhikkhave, bhikkhu vedanasu …pe… ","mn118:38.1":"citte … ","mn118:38.2":"dhammesu dhammanupassi viharati atapi sampajano satima vineyya loke abhijjhadomanassam, upatthitassa tasmim samaye sati hoti asammuttha. ","mn118:38.3":"Yasmim samaye, bhikkhave, bhikkhuno upatthita sati hoti asammuttha, satisambojjhango tasmim samaye bhikkhuno araddho hoti, satisambojjhangam tasmim samaye bhikkhu bhaveti, satisambojjhango tasmim samaye bhikkhuno bhavanaparipurim gacchati. ","mn118:38.4":"So tathasato viharanto tam dhammam pannaya pavicinati pavicayati parivimamsam apajjati. ","mn118:38.5":"Yasmim samaye, bhikkhave, bhikkhu tathasato viharanto tam dhammam pannaya pavicinati pavicayati parivimamsam apajjati, dhammavicayasambojjhango tasmim samaye bhikkhuno araddho hoti, dhammavicayasambojjhangam tasmim samaye bhikkhu bhaveti, dhammavicayasambojjhango tasmim samaye bhikkhuno bhavanaparipurim gacchati. ","mn118:38.6":"Tassa tam dhammam pannaya pavicinato pavicayato parivimamsam apajjato araddham hoti viriyam asallinam. ","mn118:38.7":"Yasmim samaye, bhikkhave, bhikkhuno tam dhammam pannaya pavicinato pavicayato parivimamsam apajjato araddham hoti viriyam asallinam, viriyasambojjhango tasmim samaye bhikkhuno araddho hoti, viriyasambojjhangam tasmim samaye bhikkhu bhaveti, viriyasambojjhango tasmim samaye bhikkhuno bhavanaparipurim gacchati. ","mn118:38.8":"Araddhaviriyassa uppajjati piti niramisa. ","mn118:38.9":"Yasmim samaye, bhikkhave, bhikkhuno araddhaviriyassa uppajjati piti niramisa, pitisambojjhango tasmim samaye bhikkhuno araddho hoti, pitisambojjhangam tasmim samaye bhikkhu bhaveti, pitisambojjhango tasmim samaye bhikkhuno bhavanaparipurim gacchati. ","mn118:38.10":"Pitimanassa kayopi passambhati, cittampi passambhati. ","mn118:38.11":"Yasmim samaye, bhikkhave, bhikkhuno pitimanassa kayopi passambhati, cittampi passambhati, passaddhisambojjhango tasmim samaye bhikkhuno araddho hoti, passaddhisambojjhangam tasmim samaye bhikkhu bhaveti, passaddhisambojjhango tasmim samaye bhikkhuno bhavanaparipurim gacchati. ","mn118:38.12":"Passaddhakayassa sukhino cittam samadhiyati. ","mn118:38.13":"Yasmim samaye, bhikkhave, bhikkhuno passaddhakayassa sukhino cittam samadhiyati, samadhisambojjhango tasmim samaye bhikkhuno araddho hoti, samadhisambojjhangam tasmim samaye bhikkhu bhaveti, samadhisambojjhango tasmim samaye bhikkhuno bhavanaparipurim gacchati. ","mn118:39.1":"So tathasamahitam cittam sadhukam ajjhupekkhita hoti. ","mn118:39.2":"Yasmim samaye, bhikkhave, bhikkhu tathasamahitam cittam sadhukam ajjhupekkhita hoti, upekkhasambojjhango tasmim samaye bhikkhuno araddho hoti, upekkhasambojjhangam tasmim samaye bhikkhu bhaveti, upekkhasambojjhango tasmim samaye bhikkhuno bhavanaparipurim gacchati. ","mn118:40.1":"Evam bhavita kho, bhikkhave, cattaro satipatthana evam bahulikata satta sambojjhange paripurenti. ","mn118:41.1":"Katham bhavita ca, bhikkhave, satta bojjhanga katham bahulikata vijjavimuttim paripurenti? ","mn118:42.1":"Idha, bhikkhave, bhikkhu satisambojjhangam bhaveti vivekanissitam viraganissitam nirodhanissitam vossaggaparinamim. ","mn118:42.2":"Dhammavicayasambojjhangam bhaveti …pe… ","mn118:42.3":"viriyasambojjhangam bhaveti … ","mn118:42.4":"pitisambojjhangam bhaveti … ","mn118:42.5":"passaddhisambojjhangam bhaveti … ","mn118:42.6":"samadhisambojjhangam bhaveti … ","mn118:42.7":"upekkhasambojjhangam bhaveti vivekanissitam viraganissitam nirodhanissitam vossaggaparinamim. ","mn118:43.1":"Evam bhavita kho, bhikkhave, satta bojjhanga evam bahulikata vijjavimuttim paripurenti”ti. ","mn118:43.2":"Idamavoca bhagava. ","mn118:43.3":"Attamana te bhikkhu bhagavato bhasitam abhinandunti. ","mn118:43.4":"Anapanassatisuttam nitthitam atthamam. "}