{"mil4.5:0.1":"Milindapanha ","mil4.5:0.2":"Mendakapanharambhakatha ","mil4.5:0.3":"Upasakagunavagga ","mil4.5:0.4":"5. Acariyaguna ","mil4.5:1.1":"“Bhante nagasena, ayam bhumibhago attha mantadosavivajjito, ahanca loke paramo mantisahayo, guyhamanurakkhi caham yavaham jivissami tava guyhamanurakkhissami, atthahi ca me karanehi buddhi parinamam gata, dullabho etarahi madiso antevasi, samma patipanne antevasike ye acariyanam pancavisati acariyaguna, tehi gunehi acariyena samma patipajjitabbam. ","mil4.5:1.2":"Katame pancavisati guna? ","mil4.5:2.1":"Idha, bhante nagasena, acariyena antevasimhi satatam samitam arakkha upatthapetabba, asevanasevana janitabba, pamattappamatta janitabba, seyyavakaso janitabbo, gelannam janitabbam, bhojanassa laddhaladdham janitabbam, viseso janitabbo, pattagatam samvibhajitabbam, assasitabbo ‘ma bhayi, attho te abhikkamati’ti, ‘imina puggalena paticarati’ti paticaro janitabbo, game paticaro janitabbo, vihare paticaro janitabbo, na tena haso davo katabbo, tena saha alapo katabbo, chiddam disva adhivasetabbam, sakkaccakarina bhavitabbam, akhandakarina bhavitabbam, arahassakarina bhavitabbam, niravasesakarina bhavitabbam, ‘janemimam sippesu’ti janakacittam upatthapetabbam, ‘katham ayam na parihayeyya’ti vaddhicittam upatthapetabbam, ‘balavam imam karomi sikkhabalena’ti cittam upatthapetabbam, mettacittam upatthapetabbam, apadasu na vijahitabbam, karaniye nappamajjitabbam, khalite dhammena paggahetabboti. ","mil4.5:2.2":"Ime kho, bhante, pancavisati acariyassa acariyaguna, tehi gunehi mayi samma patipajjassu, samsayo me, bhante, uppanno, atthi mendakapanha jinabhasita, anagate addhane tattha viggaho uppajjissati, anagate ca addhane dullabha bhavissanti tumhadisa buddhimanto, tesu me panhesu cakkhum dehi paravadanam niggahaya”ti. "}