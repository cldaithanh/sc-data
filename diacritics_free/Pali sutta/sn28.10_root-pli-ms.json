{"sn28.10:0.1":"Samyutta Nikaya 28.10 ","sn28.10:0.2":"1. Sariputtavagga ","sn28.10:0.3":"Sucimukhisutta ","sn28.10:1.1":"Ekam samayam ayasma sariputto rajagahe viharati veluvane kalandakanivape. ","sn28.10:1.2":"Atha kho ayasma sariputto pubbanhasamayam nivasetva pattacivaramadaya rajagahe pindaya pavisi. ","sn28.10:1.3":"Rajagahe sapadanam pindaya caritva tam pindapatam annataram kuttamulam nissaya paribhunjati. ","sn28.10:1.4":"Atha kho sucimukhi paribbajika yenayasma sariputto tenupasankami; upasankamitva ayasmantam sariputtam etadavoca: ","sn28.10:2.1":"“Kim nu kho, samana, adhomukho bhunjasi”ti? ","sn28.10:2.2":"“Na khvaham, bhagini, adhomukho bhunjami”ti. ","sn28.10:2.3":"“Tena hi, samana, ubbhamukho bhunjasi”ti? ","sn28.10:2.4":"“Na khvaham, bhagini, ubbhamukho bhunjami”ti. ","sn28.10:2.5":"“Tena hi, samana, disamukho bhunjasi”ti? ","sn28.10:2.6":"“Na khvaham, bhagini, disamukho bhunjami”ti. ","sn28.10:2.7":"“Tena hi, samana, vidisamukho bhunjasi”ti? ","sn28.10:2.8":"“Na khvaham, bhagini, vidisamukho bhunjami”ti. ","sn28.10:3.1":"“‘Kim nu, samana, adhomukho bhunjasi’ti iti puttho samano ‘na khvaham, bhagini, adhomukho bhunjami’ti vadesi. ","sn28.10:3.2":"‘Tena hi, samana, ubbhamukho bhunjasi’ti iti puttho samano ‘na khvaham, bhagini, ubbhamukho bhunjami’ti vadesi. ","sn28.10:3.3":"‘Tena hi, samana, disamukho bhunjasi’ti iti puttho samano ‘na khvaham, bhagini, disamukho bhunjami’ti vadesi. ","sn28.10:3.4":"‘Tena hi, samana, vidisamukho bhunjasi’ti iti puttho samano ‘na khvaham, bhagini, vidisamukho bhunjami’ti vadesi. ","sn28.10:4.1":"Kathancarahi, samana, bhunjasi”ti? ","sn28.10:4.2":"“Ye hi keci, bhagini, samanabrahmana vatthuvijjatiracchanavijjaya micchajivena jivikam kappenti, ime vuccanti, bhagini, samanabrahmana ‘adhomukha bhunjanti’ti. ","sn28.10:4.3":"Ye hi keci, bhagini, samanabrahmana nakkhattavijjatiracchanavijjaya micchajivena jivikam kappenti, ime vuccanti, bhagini, samanabrahmana ‘ubbhamukha bhunjanti’ti. ","sn28.10:4.4":"Ye hi keci, bhagini, samanabrahmana duteyyapahinagamananuyogaya micchajivena jivikam kappenti, ime vuccanti, bhagini, samanabrahmana ‘disamukha bhunjanti’ti. ","sn28.10:4.5":"Ye hi keci, bhagini, samanabrahmana angavijjatiracchanavijjaya micchajivena jivikam kappenti, ime vuccanti, bhagini, samanabrahmana ‘vidisamukha bhunjanti’ti. ","sn28.10:5.1":"So khvaham, bhagini, na vatthuvijjatiracchanavijjaya micchajivena jivikam kappemi, na nakkhattavijjatiracchanavijjaya micchajivena jivikam kappemi, na duteyyapahinagamananuyogaya micchajivena jivikam kappemi, na angavijjatiracchanavijjaya micchajivena jivikam kappemi. ","sn28.10:5.2":"Dhammena bhikkham pariyesami; ","sn28.10:5.3":"dhammena bhikkham pariyesitva bhunjami”ti. ","sn28.10:6.1":"Atha kho sucimukhi paribbajika rajagahe rathiyaya rathiyam, singhatakena singhatakam upasankamitva evamarocesi: ","sn28.10:6.2":"“dhammikam samana sakyaputtiya aharam aharenti; ","sn28.10:6.3":"anavajjam samana sakyaputtiya aharam aharenti. ","sn28.10:6.4":"Detha samananam sakyaputtiyanam pindan”ti. ","sn28.10:6.5":"Dasamam. ","sn28.10:6.6":"Sariputtavaggo pathamo. ","sn28.10:7.0":"Tassuddanam ","sn28.10:7.1":"Vivekajam avitakkam, ","sn28.10:7.2":"piti upekkha catutthakam; ","sn28.10:7.3":"Akasanceva vinnanam, ","sn28.10:7.4":"akincam nevasannina; ","sn28.10:7.5":"Nirodho navamo vutto, ","sn28.10:7.6":"dasamam sucimukhi cati. ","sn28.10:7.7":"Sariputtasamyuttam samattam. "}