{"mn100:0.1":"Majjhima Nikaya 100 ","mn100:0.2":"Sangaravasutta ","mn100:1.1":"Evam me sutam—","mn100:1.2":"ekam samayam bhagava kosalesu carikam carati mahata bhikkhusanghena saddhim. ","mn100:2.1":"Tena kho pana samayena dhananjani nama brahmani cancalikappe pativasati abhippasanna buddhe ca dhamme ca sanghe ca. ","mn100:2.2":"Atha kho dhananjani brahmani upakkhalitva tikkhattum udanam udanesi: ","mn100:2.3":"“Namo tassa bhagavato arahato sammasambuddhassa. ","mn100:2.4":"Namo tassa bhagavato arahato sammasambuddhassa. ","mn100:2.5":"Namo tassa bhagavato arahato sammasambuddhassa”ti. ","mn100:3.1":"Tena kho pana samayena sangaravo nama manavo cancalikappe pativasati tinnam vedanam paragu sanighanduketubhanam sakkharappabhedanam itihasapancamanam, padako, veyyakarano, lokayatamahapurisalakkhanesu anavayo. ","mn100:3.2":"Assosi kho sangaravo manavo dhananjaniya brahmaniya evam vacam bhasamanaya. ","mn100:3.3":"Sutva dhananjanim brahmanim etadavoca: ","mn100:3.4":"“avabhutava ayam dhananjani brahmani, parabhutava ayam dhananjani brahmani, vijjamananam tevijjanam brahmananam, atha ca pana tassa mundakassa samanakassa vannam bhasissati”ti. ","mn100:3.5":"“Na hi pana tvam, tata bhadramukha, tassa bhagavato silapannanam janasi. ","mn100:3.6":"Sace tvam, tata bhadramukha, tassa bhagavato silapannanam janeyyasi, na tvam, tata bhadramukha, tam bhagavantam akkositabbam paribhasitabbam manneyyasi”ti. ","mn100:3.7":"“Tena hi, bhoti, yada samano gotamo cancalikappam anuppatto hoti atha me aroceyyasi”ti. ","mn100:3.8":"“Evam, bhadramukha”ti kho dhananjani brahmani sangaravassa manavassa paccassosi. ","mn100:4.1":"Atha kho bhagava kosalesu anupubbena carikam caramano yena cancalikappam tadavasari. ","mn100:4.2":"Tatra sudam bhagava cancalikappe viharati todeyyanam brahmananam ambavane. ","mn100:5.1":"Assosi kho dhananjani brahmani: “bhagava kira cancalikappam anuppatto, cancalikappe viharati todeyyanam brahmananam ambavane”ti. ","mn100:5.2":"Atha kho dhananjani brahmani yena sangaravo manavo tenupasankami; upasankamitva sangaravam manavam etadavoca: ","mn100:5.3":"“ayam, tata bhadramukha, so bhagava cancalikappam anuppatto, cancalikappe viharati todeyyanam brahmananam ambavane. ","mn100:5.4":"Yassadani, tata bhadramukha, kalam mannasi”ti. ","mn100:5.5":"“Evam, bho”ti kho sangaravo manavo dhananjaniya brahmaniya patissutva yena bhagava tenupasankami; upasankamitva bhagavata saddhim sammodi. ","mn100:5.6":"Sammodaniyam katham saraniyam vitisaretva ekamantam nisidi. Ekamantam nisinno kho sangaravo manavo bhagavantam etadavoca: ","mn100:6.1":"“Santi kho, bho gotama, eke samanabrahmana ditthadhammabhinnavosanaparamippatta, adibrahmacariyam patijananti. ","mn100:6.2":"Tatra, bho gotama, ye te samanabrahmana ditthadhammabhinnavosanaparamippatta, adibrahmacariyam patijananti, tesam bhavam gotamo katamo”ti? ","mn100:7.1":"“Ditthadhammabhinnavosanaparamippattanam, adibrahmacariyam patijanantanampi kho aham, bharadvaja, vemattam vadami. ","mn100:7.2":"Santi, bharadvaja, eke samanabrahmana anussavika. ","mn100:7.3":"Te anussavena ditthadhammabhinnavosanaparamippatta, adibrahmacariyam patijananti; ","mn100:7.4":"seyyathapi brahmana tevijja. ","mn100:7.5":"Santi pana, bharadvaja, eke samanabrahmana kevalam saddhamattakena ditthadhammabhinnavosanaparamippatta, adibrahmacariyam patijananti; ","mn100:7.6":"seyyathapi takki vimamsi. ","mn100:7.7":"Santi, bharadvaja, eke samanabrahmana pubbe ananussutesu dhammesu samamyeva dhammam abhinnaya ditthadhammabhinnavosanaparamippatta, adibrahmacariyam patijananti. ","mn100:7.8":"Tatra, bharadvaja, ye te samanabrahmana pubbe ananussutesu dhammesu samamyeva dhammam abhinnaya ditthadhammabhinnavosanaparamippatta, adibrahmacariyam patijananti, tesahamasmi. ","mn100:8.1":"Tadaminapetam, bharadvaja, pariyayena veditabbam, yatha ye te samanabrahmana pubbe ananussutesu dhammesu samamyeva dhammam abhinnaya ditthadhammabhinnavosanaparamippatta, adibrahmacariyam patijananti, tesahamasmi. ","mn100:9.1":"Idha me, bharadvaja, pubbeva sambodha anabhisambuddhassa bodhisattasseva sato etadahosi: ","mn100:9.2":"‘sambadho gharavaso rajapatho, abbhokaso pabbajja. ","mn100:9.3":"Nayidam sukaram agaram ajjhavasata ekantaparipunnam ekantaparisuddham sankhalikhitam brahmacariyam caritum. ","mn100:9.4":"Yannunaham kesamassum oharetva kasayani vatthani acchadetva agarasma anagariyam pabbajeyyan’ti. ","mn100:9.5":"So kho aham, bharadvaja, aparena samayena daharova samano susukalakeso bhadrena yobbanena samannagato pathamena vayasa akamakanam matapitunam assumukhanam rudantanam kesamassum oharetva kasayani vatthani acchadetva agarasma anagariyam pabbajim. ","mn100:9.6":"So evam pabbajito samano kinkusalagavesi anuttaram santivarapadam pariyesamano yena alaro kalamo tenupasankamim; upasankamitva alaram kalamam etadavocam: ","mn100:9.7":"‘icchamaham, avuso kalama, imasmim dhammavinaye brahmacariyam caritun’ti. ","mn100:9.8":"Evam vutte, bharadvaja, alaro kalamo mam etadavoca: ","mn100:9.9":"‘viharatayasma. ","mn100:9.10":"Tadiso ayam dhammo yattha vinnu puriso nacirasseva sakam acariyakam sayam abhinna sacchikatva upasampajja vihareyya’ti. ","mn100:9.11":"So kho aham, bharadvaja, nacirasseva khippameva tam dhammam pariyapunim. ","mn100:9.12":"So kho aham, bharadvaja, tavatakeneva otthapahatamattena lapitalapanamattena ‘nanavadanca vadami, theravadanca janami, passami’ti ca patijanami, ahanceva anne ca. ","mn100:9.13":"Tassa mayham, bharadvaja, etadahosi: ","mn100:9.14":"‘na kho alaro kalamo imam dhammam kevalam saddhamattakena sayam abhinna sacchikatva upasampajja viharamiti pavedeti; ","mn100:9.15":"addha alaro kalamo imam dhammam janam passam viharati’ti. ","mn100:10.1":"Atha khvaham, bharadvaja, yena alaro kalamo tenupasankamim; upasankamitva alaram kalamam etadavocam: ","mn100:10.2":"‘kittavata no, avuso kalama, imam dhammam sayam abhinna sacchikatva upasampajja viharamiti pavedesi’ti? ","mn100:10.3":"Evam vutte, bharadvaja, alaro kalamo akincannayatanam pavedesi. ","mn100:10.4":"Tassa mayham, bharadvaja, etadahosi: ","mn100:10.5":"‘na kho alarasseva kalamassa atthi saddha, mayhampatthi saddha; ","mn100:10.6":"na kho alarasseva kalamassa atthi viriyam …pe… ","mn100:10.7":"sati … ","mn100:10.8":"samadhi … ","mn100:10.9":"panna, mayhampatthi panna. ","mn100:10.10":"Yannunaham yam dhammam alaro kalamo sayam abhinna sacchikatva upasampajja viharamiti pavedeti tassa dhammassa sacchikiriyaya padaheyyan’ti. ","mn100:10.11":"So kho aham, bharadvaja, nacirasseva khippameva tam dhammam sayam abhinna sacchikatva upasampajja vihasim. ","mn100:10.12":"Atha khvaham, bharadvaja, yena alaro kalamo tenupasankamim; upasankamitva alaram kalamam etadavocam: ","mn100:10.13":"‘ettavata no, avuso kalama, imam dhammam sayam abhinna sacchikatva upasampajja pavedesi’ti? ","mn100:10.14":"‘Ettavata kho aham, avuso, imam dhammam sayam abhinna sacchikatva upasampajja pavedemi’ti. ","mn100:10.15":"‘Ahampi kho, avuso, ettavata imam dhammam sayam abhinna sacchikatva upasampajja viharami’ti. ","mn100:10.16":"‘Labha no, avuso, suladdham no, avuso, ","mn100:10.17":"ye mayam ayasmantam tadisam sabrahmacarim passama. ","mn100:10.18":"Iti yaham dhammam sayam abhinna sacchikatva upasampajja pavedemi tam tvam dhammam sayam abhinna sacchikatva upasampajja viharasi; ","mn100:10.19":"yam tvam dhammam sayam abhinna sacchikatva upasampajja viharasi tamaham dhammam sayam abhinna sacchikatva upasampajja pavedemi. ","mn100:10.20":"Iti yaham dhammam janami tam tvam dhammam janasi, yam tvam dhammam janasi tamaham dhammam janami. ","mn100:10.21":"Iti yadiso aham tadiso tuvam, yadiso tuvam tadiso aham. ","mn100:10.22":"Ehi dani, avuso, ubhova santa imam ganam pariharama’ti. ","mn100:10.23":"Iti kho, bharadvaja, alaro kalamo acariyo me samano attano antevasim mam samanam attana samasamam thapesi, ularaya ca mam pujaya pujesi. ","mn100:10.24":"Tassa mayham, bharadvaja, etadahosi: ","mn100:10.25":"‘nayam dhammo nibbidaya na viragaya na nirodhaya na upasamaya na abhinnaya na sambodhaya na nibbanaya samvattati, yavadeva akincannayatanupapattiya’ti. ","mn100:10.26":"So kho aham, bharadvaja, tam dhammam analankaritva tasma dhamma nibbijja apakkamim. ","mn100:11.1":"So kho aham, bharadvaja, kinkusalagavesi anuttaram santivarapadam pariyesamano yena udako ramaputto tenupasankamim; upasankamitva udakam ramaputtam etadavocam: ","mn100:11.2":"‘icchamaham, avuso, imasmim dhammavinaye brahmacariyam caritun’ti. ","mn100:11.3":"Evam vutte, bharadvaja, udako ramaputto mam etadavoca: ","mn100:11.4":"‘viharatayasma. ","mn100:11.5":"Tadiso ayam dhammo yattha vinnu puriso nacirasseva sakam acariyakam sayam abhinna sacchikatva upasampajja vihareyya’ti. ","mn100:11.6":"So kho aham, bharadvaja, nacirasseva khippameva tam dhammam pariyapunim. ","mn100:11.7":"So kho aham, bharadvaja, tavatakeneva otthapahatamattena lapitalapanamattena ‘nanavadanca vadami, theravadanca janami, passami’ti ca patijanami, ahanceva anne ca. ","mn100:11.8":"Tassa mayham, bharadvaja, etadahosi: ","mn100:11.9":"‘na kho ramo imam dhammam kevalam saddhamattakena sayam abhinna sacchikatva upasampajja viharamiti pavedesi; ","mn100:11.10":"addha ramo imam dhammam janam passam vihasi’ti. ","mn100:11.11":"Atha khvaham, bharadvaja, yena udako ramaputto tenupasankamim; upasankamitva udakam ramaputtam etadavocam: ","mn100:11.12":"‘kittavata no, avuso, ramo imam dhammam sayam abhinna sacchikatva upasampajja viharamiti pavedesi’ti? ","mn100:11.13":"Evam vutte, bharadvaja, udako ramaputto nevasannanasannayatanam pavedesi. ","mn100:11.14":"Tassa mayham, bharadvaja, etadahosi: ","mn100:11.15":"‘na kho ramasseva ahosi saddha, mayhampatthi saddha; ","mn100:11.16":"na kho ramasseva ahosi viriyam …pe… ","mn100:11.17":"sati … ","mn100:11.18":"samadhi … ","mn100:11.19":"panna, mayhampatthi panna. ","mn100:11.20":"Yannunaham yam dhammam ramo sayam abhinna sacchikatva upasampajja viharamiti pavedesi tassa dhammassa sacchikiriyaya padaheyyan’ti. ","mn100:11.21":"So kho aham, bharadvaja, nacirasseva khippameva tam dhammam sayam abhinna sacchikatva upasampajja vihasim. ","mn100:12.1":"Atha khvaham, bharadvaja, yena udako ramaputto tenupasankamim; upasankamitva udakam ramaputtam etadavocam: ","mn100:12.2":"‘ettavata no, avuso, ramo imam dhammam sayam abhinna sacchikatva upasampajja pavedesi’ti? ","mn100:12.3":"‘Ettavata kho, avuso, ramo imam dhammam sayam abhinna sacchikatva upasampajja pavedesi’ti. ","mn100:12.4":"‘Ahampi kho, avuso, ettavata imam dhammam sayam abhinna sacchikatva upasampajja viharami’ti. ","mn100:12.5":"‘Labha no, avuso, suladdham no, avuso, ","mn100:12.6":"ye mayam ayasmantam tadisam sabrahmacarim passama. ","mn100:12.7":"Iti yam dhammam ramo sayam abhinna sacchikatva upasampajja pavedesi tam tvam dhammam sayam abhinna sacchikatva upasampajja viharasi; ","mn100:12.8":"yam tvam dhammam sayam abhinna sacchikatva upasampajja viharasi tam dhammam ramo sayam abhinna sacchikatva upasampajja pavedesi. ","mn100:12.9":"Iti yam dhammam ramo abhinnasi tam tvam dhammam janasi, yam tvam dhammam janasi tam dhammam ramo abhinnasi. ","mn100:12.10":"Iti yadiso ramo ahosi tadiso tuvam, yadiso tuvam tadiso ramo ahosi. ","mn100:12.11":"Ehi dani, avuso, tuvam imam ganam parihara’ti. ","mn100:12.12":"Iti kho, bharadvaja, udako ramaputto sabrahmacari me samano acariyatthane mam thapesi, ularaya ca mam pujaya pujesi. ","mn100:12.13":"Tassa mayham, bharadvaja, etadahosi: ","mn100:12.14":"‘nayam dhammo nibbidaya na viragaya na nirodhaya na upasamaya na abhinnaya na sambodhaya na nibbanaya samvattati, yavadeva nevasannanasannayatanupapattiya’ti. ","mn100:12.15":"So kho aham, bharadvaja, tam dhammam analankaritva tasma dhamma nibbijja apakkamim. ","mn100:13.1":"So kho aham, bharadvaja, kinkusalagavesi anuttaram santivarapadam pariyesamano magadhesu anupubbena carikam caramano yena uruvela senanigamo tadavasarim. ","mn100:13.2":"Tatthaddasam ramaniyam bhumibhagam, pasadikanca vanasandam, nadinca sandantim setakam supatittham ramaniyam, samanta ca gocaragamam. ","mn100:13.3":"Tassa mayham, bharadvaja, etadahosi: ","mn100:13.4":"‘ramaniyo vata bho bhumibhago, pasadiko ca vanasando, nadi ca sandati setaka supatittha ramaniya, samanta ca gocaragamo. ","mn100:13.5":"Alam vatidam kulaputtassa padhanatthikassa padhanaya’ti. ","mn100:13.6":"So kho aham, bharadvaja, tattheva nisidim: ","mn100:13.7":"‘alamidam padhanaya’ti. ","mn100:14.1":"Apissu mam, bharadvaja, tisso upama patibhamsu anacchariya pubbe assutapubba. ","mn100:14.2":"Seyyathapi, bharadvaja, allam kattham sasneham udake nikkhittam. ","mn100:14.3":"Atha puriso agaccheyya uttararanim adaya: ","mn100:14.4":"‘aggim abhinibbattessami, tejo patukarissami’ti. ","mn100:14.5":"Tam kim mannasi, bharadvaja, ","mn100:14.6":"api nu so puriso amum allam kattham sasneham udake nikkhittam uttararanim adaya abhimanthento aggim abhinibbatteyya, tejo patukareyya”ti? ","mn100:14.7":"“No hidam, bho gotama. ","mn100:14.8":"Tam kissa hetu? ","mn100:14.9":"Adunhi, bho gotama, allam kattham sasneham, tanca pana udake nikkhittam; ","mn100:14.10":"yavadeva ca pana so puriso kilamathassa vighatassa bhagi assa”ti. ","mn100:14.11":"“Evameva kho, bharadvaja, ye hi keci samana va brahmana va kayena ceva cittena ca kamehi avupakattha viharanti, yo ca nesam kamesu kamacchando kamasneho kamamuccha kamapipasa kamaparilaho so ca ajjhattam na suppahino hoti na suppatippassaddho, opakkamika cepi te bhonto samanabrahmana dukkha tibba khara katuka vedana vedayanti, abhabbava te nanaya dassanaya anuttaraya sambodhaya. No cepi te bhonto samanabrahmana opakkamika dukkha tibba khara katuka vedana vedayanti abhabbava te nanaya dassanaya anuttaraya sambodhaya. ","mn100:14.12":"Ayam kho mam, bharadvaja, pathama upama patibhasi anacchariya pubbe assutapubba. ","mn100:15.1":"Aparapi kho mam, bharadvaja, dutiya upama patibhasi anacchariya pubbe assutapubba. ","mn100:15.2":"Seyyathapi, bharadvaja, allam kattham sasneham araka udaka thale nikkhittam. ","mn100:15.3":"Atha puriso agaccheyya uttararanim adaya: ","mn100:15.4":"‘aggim abhinibbattessami, tejo patukarissami’ti. ","mn100:15.5":"Tam kim mannasi, bharadvaja, ","mn100:15.6":"api nu so puriso amum allam kattham sasneham araka udaka thale nikkhittam uttararanim adaya abhimanthento aggim abhinibbatteyya tejo patukareyya”ti? ","mn100:15.7":"“No hidam, bho gotama. ","mn100:15.8":"Tam kissa hetu? ","mn100:15.9":"Adunhi, bho gotama, allam kattham sasneham, kincapi araka udaka thale nikkhittam; ","mn100:15.10":"yavadeva ca pana so puriso kilamathassa vighatassa bhagi assa”ti. “Evameva kho, bharadvaja, ye hi keci samana va brahmana va kayena ceva cittena ca kamehi vupakattha viharanti, yo ca nesam kamesu kamacchando kamasneho kamamuccha kamapipasa kamaparilaho so ca ajjhattam na suppahino hoti na suppatippassaddho, opakkamika cepi te bhonto samanabrahmana dukkha tibba khara katuka vedana vedayanti, abhabbava te nanaya dassanaya anuttaraya sambodhaya. No cepi te bhonto samanabrahmana opakkamika dukkha tibba khara katuka vedana vedayanti, abhabbava te nanaya dassanaya anuttaraya sambodhaya. ","mn100:15.11":"Ayam kho mam, bharadvaja, dutiya upama patibhasi anacchariya pubbe assutapubba. ","mn100:16.1":"Aparapi kho mam, bharadvaja, tatiya upama patibhasi anacchariya pubbe assutapubba. ","mn100:16.2":"Seyyathapi, bharadvaja, sukkham kattham kolapam araka udaka thale nikkhittam. ","mn100:16.3":"Atha puriso agaccheyya uttararanim adaya: ","mn100:16.4":"‘aggim abhinibbattessami, tejo patukarissami’ti. ","mn100:16.5":"Tam kim mannasi, bharadvaja, ","mn100:16.6":"api nu so puriso amum sukkham kattham kolapam araka udaka thale nikkhittam uttararanim adaya abhimanthento aggim abhinibbatteyya, tejo patukareyya”ti? ","mn100:16.7":"“Evam, bho gotama. ","mn100:16.8":"Tam kissa hetu? ","mn100:16.9":"Adunhi, bho gotama, sukkham kattham kolapam, tanca pana araka udaka thale nikkhittan”ti. ","mn100:16.10":"“Evameva kho, bharadvaja, ye hi keci samana va brahmana va kayena ceva cittena ca kamehi vupakattha viharanti, yo ca nesam kamesu kamacchando kamasneho kamamuccha kamapipasa kamaparilaho so ca ajjhattam suppahino hoti suppatippassaddho, opakkamika cepi te bhonto samanabrahmana dukkha tibba khara katuka vedana vedayanti, bhabbava te nanaya dassanaya anuttaraya sambodhaya. No cepi te bhonto samanabrahmana opakkamika dukkha tibba khara katuka vedana vedayanti, bhabbava te nanaya dassanaya anuttaraya sambodhaya. ","mn100:16.11":"Ayam kho mam, bharadvaja, tatiya upama patibhasi anacchariya pubbe assutapubba. ","mn100:16.12":"Ima kho mam, bharadvaja, tisso upama patibhamsu anacchariya pubbe assutapubba. ","mn100:17.1":"Tassa mayham, bharadvaja, etadahosi: ","mn100:17.2":"‘yannunaham dantebhidantamadhaya, jivhaya talum ahacca, cetasa cittam abhinigganheyyam abhinippileyyam abhisantapeyyan’ti. ","mn100:17.3":"So kho aham, bharadvaja, dantebhidantamadhaya, jivhaya talum ahacca, cetasa cittam abhinigganhami abhinippilemi abhisantapemi. ","mn100:17.4":"Tassa mayham, bharadvaja, dantebhidantamadhaya, jivhaya talum ahacca, cetasa cittam abhinigganhato abhinippilayato abhisantapayato kacchehi seda muccanti. ","mn100:17.5":"Seyyathapi, bharadvaja, balava puriso dubbalataram purisam sise va gahetva khandhe va gahetva abhinigganheyya abhinippileyya abhisantapeyya; ","mn100:17.6":"evameva kho me, bharadvaja, dantebhidantamadhaya, jivhaya talum ahacca, cetasa cittam abhinigganhato abhinippilayato abhisantapayato kacchehi seda muccanti. ","mn100:17.7":"Araddham kho pana me, bharadvaja, viriyam hoti asallinam, upatthita sati asammuttha; saraddho ca pana me kayo hoti appatippassaddho, teneva dukkhappadhanena padhanabhitunnassa sato. ","mn100:18.1":"Tassa mayham, bharadvaja, etadahosi: ","mn100:18.2":"‘yannunaham appanakamyeva jhanam jhayeyyan’ti. ","mn100:18.3":"So kho aham, bharadvaja, mukhato ca nasato ca assasapassase uparundhim. ","mn100:18.4":"Tassa mayham, bharadvaja, mukhato ca nasato ca assasapassasesu uparuddhesu kannasotehi vatanam nikkhamantanam adhimatto saddo hoti. ","mn100:18.5":"Seyyathapi nama kammaragaggariya dhamamanaya adhimatto saddo hoti; ","mn100:18.6":"evameva kho me, bharadvaja, mukhato ca nasato ca assasapassasesu uparuddhesu kannasotehi vatanam nikkhamantanam adhimatto saddo hoti. ","mn100:18.7":"Araddham kho pana me, bharadvaja, viriyam hoti asallinam, upatthita sati asammuttha; saraddho ca pana me kayo hoti appatippassaddho, teneva dukkhappadhanena padhanabhitunnassa sato. ","mn100:19.1":"Tassa mayham, bharadvaja, etadahosi: ","mn100:19.2":"‘yannunaham appanakamyeva jhanam jhayeyyan’ti. ","mn100:19.3":"So kho aham, bharadvaja, mukhato ca nasato ca kannato ca assasapassase uparundhim. ","mn100:19.4":"Tassa mayham, bharadvaja, mukhato ca nasato ca kannato ca assasapassasesu uparuddhesu adhimatta vata muddhani uhananti. ","mn100:19.5":"Seyyathapi, bharadvaja, balava puriso, tinhena sikharena muddhani abhimattheyya; ","mn100:19.6":"evameva kho me, bharadvaja, mukhato ca nasato ca kannato ca assasapassasesu uparuddhesu adhimatta vata muddhani uhananti. ","mn100:19.7":"Araddham kho pana me, bharadvaja, viriyam hoti asallinam, upatthita sati asammuttha; saraddho ca pana me kayo hoti appatippassaddho, teneva dukkhappadhanena padhanabhitunnassa sato. ","mn100:20.1":"Tassa mayham, bharadvaja, etadahosi: ","mn100:20.2":"‘yannunaham appanakamyeva jhanam jhayeyyan’ti. ","mn100:20.3":"So kho aham, bharadvaja, mukhato ca nasato ca kannato ca assasapassase uparundhim. ","mn100:20.4":"Tassa mayham, bharadvaja, mukhato ca nasato ca kannato ca assasapassasesu uparuddhesu adhimatta sise sisavedana honti. ","mn100:20.5":"Seyyathapi, bharadvaja, balava puriso dalhena varattakkhandena sise sisavetham dadeyya; ","mn100:20.6":"evameva kho, bharadvaja, mukhato ca nasato ca kannato ca assasapassasesu uparuddhesu adhimatta sise sisavedana honti. ","mn100:20.7":"Araddham kho pana me, bharadvaja, viriyam hoti asallinam, upatthita sati asammuttha; saraddho ca pana me kayo hoti appatippassaddho, teneva dukkhappadhanena padhanabhitunnassa sato. ","mn100:21.1":"Tassa mayham, bharadvaja, etadahosi: ","mn100:21.2":"‘yannunaham appanakamyeva jhanam jhayeyyan’ti. ","mn100:21.3":"So kho aham, bharadvaja, mukhato ca nasato ca kannato ca assasapassase uparundhim. ","mn100:21.4":"Tassa mayham, bharadvaja, mukhato ca nasato ca kannato ca assasapassasesu uparuddhesu adhimatta vata kucchim parikantanti. ","mn100:21.5":"Seyyathapi, bharadvaja, dakkho goghatako va goghatakantevasi va tinhena govikantanena kucchim parikanteyya; ","mn100:21.6":"evameva kho me, bharadvaja, mukhato ca nasato ca kannato ca assasapassasesu uparuddhesu adhimatta vata kucchim parikantanti. ","mn100:21.7":"Araddham kho pana me, bharadvaja, viriyam hoti asallinam upatthita sati asammuttha; saraddho ca pana me kayo hoti appatippassaddho, teneva dukkhappadhanena padhanabhitunnassa sato. ","mn100:22.1":"Tassa mayham, bharadvaja, etadahosi: ","mn100:22.2":"‘yannunaham appanakamyeva jhanam jhayeyyan’ti. ","mn100:22.3":"So kho aham, bharadvaja, mukhato ca nasato ca kannato ca assasapassase uparundhim. ","mn100:22.4":"Tassa mayham, bharadvaja, mukhato ca nasato ca kannato ca assasapassasesu uparuddhesu adhimatto kayasmim daho hoti. ","mn100:22.5":"Seyyathapi, bharadvaja, dve balavanto purisa dubbalataram purisam nanabahasu gahetva angarakasuya santapeyyum samparitapeyyum; ","mn100:22.6":"evameva kho me, bharadvaja, mukhato ca nasato ca kannato ca assasapassasesu uparuddhesu adhimatto kayasmim daho hoti. ","mn100:22.7":"Araddham kho pana me, bharadvaja, viriyam hoti asallinam, upatthita sati asammuttha, saraddho ca pana me kayo hoti appatippassaddho, teneva dukkhappadhanena padhanabhitunnassa sato. ","mn100:23.1":"Apissu mam, bharadvaja, devata disva evamahamsu: ","mn100:23.2":"‘kalankato samano gotamo’ti. ","mn100:23.3":"Ekacca devata evamahamsu: ","mn100:23.4":"‘na kalankato samano gotamo, api ca kalam karoti’ti. ","mn100:23.5":"Ekacca devata evamahamsu: ","mn100:23.6":"‘na kalankato samano gotamo, napi kalam karoti; ","mn100:23.7":"araham samano gotamo, viharo tveva so arahato evarupo hoti’ti. ","mn100:24.1":"Tassa mayham, bharadvaja, etadahosi: ","mn100:24.2":"‘yannunaham sabbaso aharupacchedaya patipajjeyyan’ti. ","mn100:24.3":"Atha kho mam, bharadvaja, devata upasankamitva etadavocum: ","mn100:24.4":"‘ma kho tvam, marisa, sabbaso aharupacchedaya patipajji. ","mn100:24.5":"Sace kho tvam, marisa, sabbaso aharupacchedaya patipajjissasi, tassa te mayam dibbam ojam lomakupehi ajjhoharessama. ","mn100:24.6":"Taya tvam yapessasi’ti. ","mn100:24.7":"Tassa mayham, bharadvaja, etadahosi: ","mn100:24.8":"‘ahanceva kho pana sabbaso ajajjitam patijaneyyam, ima ca me devata dibbam ojam lomakupehi ajjhohareyyum, taya caham yapeyyam. ","mn100:24.9":"Tam mamassa musa’ti. ","mn100:24.10":"So kho aham, bharadvaja, ta devata paccacikkhami, ‘halan’ti vadami. ","mn100:25.1":"Tassa mayham, bharadvaja, etadahosi: ","mn100:25.2":"‘yannunaham thokam thokam aharam ahareyyam pasatam pasatam, yadi va muggayusam, yadi va kulatthayusam, yadi va kalayayusam, yadi va harenukayusan’ti. ","mn100:25.3":"So kho aham, bharadvaja, thokam thokam aharam aharesim pasatam pasatam, yadi va muggayusam, yadi va kulatthayusam, yadi va kalayayusam, yadi va harenukayusam. ","mn100:25.4":"Tassa mayham, bharadvaja, thokam thokam aharam aharayato pasatam pasatam, yadi va muggayusam, yadi va kulatthayusam, yadi va kalayayusam, yadi va harenukayusam, adhimattakasimanam patto kayo hoti. ","mn100:25.5":"Seyyathapi nama asitikapabbani va kalapabbani va; evamevassu me angapaccangani bhavanti tayevappaharataya. ","mn100:25.6":"Seyyathapi nama otthapadam; evamevassu me anisadam hoti tayevappaharataya; ","mn100:25.7":"seyyathapi nama vattanavali; evamevassu me pitthikantako unnatavanato hoti tayevappaharataya. ","mn100:25.8":"Seyyathapi nama jarasalaya gopanasiyo oluggavilugga bhavanti; evamevassu me phasuliyo oluggavilugga bhavanti tayevappaharataya. ","mn100:25.9":"Seyyathapi nama gambhire udapane udakataraka gambhiragata okkhayika dissanti; evamevassu me akkhikupesu akkhitaraka gambhiragata okkhayika dissanti tayevappaharataya. ","mn100:25.10":"Seyyathapi nama tittakalabu amakacchinno vatatapena samphutito hoti sammilato; evamevassu me sisacchavi samphutita hoti sammilata tayevappaharataya. ","mn100:25.11":"So kho aham, bharadvaja, ‘udaracchavim parimasissami’ti pitthikantakamyeva parigganhami, ‘pitthikantakam parimasissami’ti udaracchavimyeva parigganhami; yavassu me, bharadvaja, udaracchavi pitthikantakam allina hoti tayevappaharataya. ","mn100:25.12":"So kho aham, bharadvaja, ‘vaccam va muttam va karissami’ti tattheva avakujjo papatami tayevappaharataya. ","mn100:25.13":"So kho aham, bharadvaja, imameva kayam assasento panina gattani anumajjami. Tassa mayham, bharadvaja, panina gattani anumajjato putimulani lomani kayasma papatanti tayevappaharataya. ","mn100:26.1":"Apissu mam, bharadvaja, manussa disva evamahamsu: ‘kalo samano gotamo’ti. ","mn100:26.2":"Ekacce manussa evamahamsu: ‘na kalo samano gotamo, samo samano gotamo’ti. ","mn100:26.3":"Ekacce manussa evamahamsu: ‘na kalo samano gotamo napi samo, manguracchavi samano gotamo’ti; ","mn100:26.4":"yavassu me, bharadvaja, tava parisuddho chavivanno pariyodato upahato hoti tayevappaharataya. ","mn100:27.1":"Tassa mayham, bharadvaja, etadahosi: ","mn100:27.2":"‘ye kho keci atitamaddhanam samana va brahmana va opakkamika dukkha tibba khara katuka vedana vedayimsu, etavaparamam, nayito bhiyyo; ","mn100:27.3":"yepi hi keci anagatamaddhanam samana va brahmana va opakkamika dukkha tibba khara katuka vedana vedayissanti, etavaparamam, nayito bhiyyo; ","mn100:27.4":"yepi hi keci etarahi samana va brahmana va opakkamika dukkha tibba khara katuka vedana vedayanti, etavaparamam, nayito bhiyyo. ","mn100:27.5":"Na kho panaham imaya katukaya dukkarakarikaya adhigacchami uttari manussadhamma alamariyananadassanavisesam. ","mn100:27.6":"Siya nu kho anno maggo bodhaya’ti? ","mn100:28.1":"Tassa mayham, bharadvaja, etadahosi: ","mn100:28.2":"‘abhijanami kho panaham pitu sakkassa kammante sitaya jambucchayaya nisinno vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharita. ","mn100:28.3":"Siya nu kho eso maggo bodhaya’ti? ","mn100:28.4":"Tassa mayham, bharadvaja, satanusari vinnanam ahosi: ","mn100:28.5":"‘eseva maggo bodhaya’ti. ","mn100:29.1":"Tassa mayham, bharadvaja, etadahosi: ","mn100:29.2":"‘kim nu kho aham tassa sukhassa bhayami yam tam sukham annatreva kamehi annatra akusalehi dhammehi’ti? ","mn100:29.3":"Tassa mayham, bharadvaja, etadahosi: ","mn100:29.4":"‘na kho aham tassa sukhassa bhayami yam tam sukham annatreva kamehi annatra akusalehi dhammehi’ti. ","mn100:30.1":"Tassa mayham, bharadvaja, etadahosi: ","mn100:30.2":"‘na kho tam sukaram sukham adhigantum evam adhimattakasimanam pattakayena. ","mn100:30.3":"Yannunaham olarikam aharam ahareyyam odanakummasan’ti. ","mn100:30.4":"So kho aham, bharadvaja, olarikam aharam aharesim odanakummasam. ","mn100:30.5":"Tena kho pana mam, bharadvaja, samayena pancavaggiya bhikkhu paccupatthita honti: ","mn100:30.6":"‘yam kho samano gotamo dhammam adhigamissati tam no arocessati’ti. ","mn100:30.7":"Yato kho aham, bharadvaja, olarikam aharam aharesim odanakummasam, atha me te pancavaggiya bhikkhu nibbijja pakkamimsu: ","mn100:30.8":"‘bahulliko samano gotamo padhanavibbhanto avatto bahullaya’ti. ","mn100:31-33.1":"So kho aham, bharadvaja, olarikam aharam aharetva balam gahetva vivicceva kamehi …pe… pathamam jhanam upasampajja vihasim. ","mn100:31-33.2":"Vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam … ","mn100:31-33.3":"tatiyam jhanam … ","mn100:31-33.4":"catuttham jhanam upasampajja vihasim. ","mn100:34.1":"So evam samahite citte parisuddhe pariyodate anangane vigatupakkilese mudubhute kammaniye thite anenjappatte pubbenivasanussatinanaya cittam abhininnamesim. ","mn100:34.2":"So anekavihitam pubbenivasam anussarami, seyyathidam—ekampi jatim dvepi jatiyo …pe… iti sakaram sauddesam anekavihitam pubbenivasam anussarami. ","mn100:35.1":"Ayam kho me, bharadvaja, rattiya pathame yame pathama vijja adhigata, ","mn100:35.2":"avijja vihata, vijja uppanna; tamo vihato, aloko uppanno; yatha tam appamattassa atapino pahitattassa viharato. ","mn100:36-38.1":"So evam samahite citte parisuddhe pariyodate anangane vigatupakkilese mudubhute kammaniye thite anenjappatte sattanam cutupapatananaya cittam abhininnamesim. ","mn100:36-38.2":"So dibbena cakkhuna visuddhena atikkantamanusakena satte passami cavamane upapajjamane hine panite suvanne dubbanne sugate duggate yathakammupage satte pajanami …pe… ","mn100:36-38.3":"ayam kho me, bharadvaja, rattiya majjhime yame dutiya ","mn100:36-38.4":"vijja adhigata, avijja vihata, vijja uppanna; tamo vihato, aloko uppanno; yatha tam appamattassa atapino pahitattassa viharato. ","mn100:39.1":"So evam samahite citte parisuddhe pariyodate anangane vigatupakkilese mudubhute kammaniye thite anenjappatte asavanam khayananaya cittam abhininnamesim. ","mn100:39.2":"So ‘idam dukkhan’ti yathabhutam abbhannasim, ‘ayam dukkhasamudayo’ti yathabhutam abbhannasim, ‘ayam dukkhanirodho’ti yathabhutam abbhannasim, ‘ayam dukkhanirodhagamini patipada’ti yathabhutam abbhannasim; ","mn100:39.3":"‘ime asava’ti yathabhutam abbhannasim, ‘ayam asavasamudayo’ti yathabhutam abbhannasim, ‘ayam asavanirodho’ti yathabhutam abbhannasim, ‘ayam asavanirodhagamini patipada’ti yathabhutam abbhannasim. ","mn100:40.1":"Tassa me evam janato evam passato kamasavapi cittam vimuccittha, bhavasavapi cittam vimuccittha, avijjasavapi cittam vimuccittha. ","mn100:40.2":"Vimuttasmim vimuttamiti nanam ahosi. ","mn100:40.3":"‘Khina jati, vusitam brahmacariyam, katam karaniyam, naparam itthattaya’ti abbhannasim. ","mn100:41.1":"Ayam kho me, bharadvaja, rattiya pacchime yame tatiya ","mn100:41.2":"vijja adhigata, avijja vihata, vijja uppanna; tamo vihato, aloko uppanno; yatha tam appamattassa atapino pahitattassa viharato”ti. ","mn100:42.1":"Evam vutte, sangaravo manavo bhagavantam etadavoca: ","mn100:42.2":"“atthitavatam bhoto gotamassa padhanam ahosi, sappurisavatam bhoto gotamassa padhanam ahosi; ","mn100:42.3":"yatha tam arahato sammasambuddhassa. ","mn100:42.4":"Kim nu kho, bho gotama, atthi deva”ti? ","mn100:42.5":"“Thanaso metam, bharadvaja, viditam yadidam—","mn100:42.6":"adhideva”ti. ","mn100:42.7":"“Kim nu kho, bho gotama, ‘atthi deva’ti puttho samano ‘thanaso metam, bharadvaja, viditam yadidam adhideva’ti vadesi. ","mn100:42.8":"Nanu, bho gotama, evam sante tuccha musa hoti”ti? ","mn100:42.9":"“‘Atthi deva’ti, bharadvaja, puttho samano ‘atthi deva’ti yo vadeyya, ‘thanaso me vidita’ti yo vadeyya; ","mn100:42.10":"atha khvettha vinnuna purisena ekamsena nittham gantabbam yadidam: ","mn100:42.11":"‘atthi deva’”ti. ","mn100:42.12":"“Kissa pana me bhavam gotamo adikeneva na byakasi”ti? ","mn100:42.13":"“Uccena sammatam kho etam, bharadvaja, lokasmim yadidam: ","mn100:42.14":"‘atthi deva’”ti. ","mn100:43.1":"Evam vutte, sangaravo manavo bhagavantam etadavoca: ","mn100:43.2":"“abhikkantam, bho gotama, abhikkantam, bho gotama. ","mn100:43.3":"Seyyathapi, bho gotama, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya: ‘cakkhumanto rupani dakkhanti’ti; evamevam bhota gotamena anekapariyayena dhammo pakasito. ","mn100:43.4":"Esaham bhavantam gotamam saranam gacchami dhammanca bhikkhusanghanca. ","mn100:43.5":"Upasakam mam bhavam gotamo dharetu ajjatagge panupetam saranam gatan”ti. ","mn100:43.6":"Sangaravasuttam nitthitam dasamam. ","mn100:43.7":"Brahmanavaggo nitthito pancamo. ","mn100:44.0":"Tassuddanam ","mn100:44.1":"Brahmayu selassalayano, ","mn100:44.2":"ghotamukho ca brahmano; ","mn100:44.3":"Canki esu dhananjani, ","mn100:44.4":"vasettho subhagaravoti. ","mn100:45.0":"Idam vagganamuddanam ","mn100:45.1":"Vaggo gahapati bhikkhu, ","mn100:45.2":"paribbajakanamako; ","mn100:45.3":"Rajavaggo brahmanoti, ","mn100:45.4":"panca majjhimaagame. ","mn100:45.5":"Majjhimapannasakam samattam. "}