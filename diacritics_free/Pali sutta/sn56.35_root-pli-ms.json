{"sn56.35:0.1":"Samyutta Nikaya 56.35 ","sn56.35:0.2":"4. Sisapavanavagga ","sn56.35:0.3":"Sattisatasutta ","sn56.35:1.1":"“Seyyathapi, bhikkhave, puriso vassasatayuko vassasatajivi. ","sn56.35:1.2":"Tamenam evam vadeyya: ","sn56.35:1.3":"‘ehambho purisa, pubbanhasamayam tam sattisatena hanissanti, majjhanhikasamayam sattisatena hanissanti, sayanhasamayam sattisatena hanissanti. ","sn56.35:1.4":"So kho tvam, ambho purisa, divase divase tihi tihi sattisatehi hannamano vassasatayuko vassasatajivi vassasatassa accayena anabhisametani cattari ariyasaccani abhisamessasi’ti. ","sn56.35:2.1":"Atthavasikena, bhikkhave, kulaputtena alam upagantum. ","sn56.35:2.2":"Tam kissa hetu? ","sn56.35:2.3":"Anamataggoyam, bhikkhave, samsaro; ","sn56.35:2.4":"pubba koti nappannayati sattippaharanam asippaharanam usuppaharanam pharasuppaharanam. ","sn56.35:2.5":"Evancetam, bhikkhave, assa. ","sn56.35:2.6":"Na kho panaham, bhikkhave, saha dukkhena, saha domanassena catunnam ariyasaccanam abhisamayam vadami; ","sn56.35:2.7":"api caham, bhikkhave, sahava sukhena, sahava somanassena catunnam ariyasaccanam abhisamayam vadami. ","sn56.35:2.8":"Katamesam catunnam? ","sn56.35:2.9":"Dukkhassa ariyasaccassa …pe… dukkhanirodhagaminiya patipadaya ariyasaccassa. ","sn56.35:3.1":"Tasmatiha, bhikkhave, ‘idam dukkhan’ti yogo karaniyo …pe… ‘ayam dukkhanirodhagamini patipada’ti yogo karaniyo”ti. ","sn56.35:3.2":"Pancamam. "}