{"ud3.6:0.1":"Udana 3.6 ","ud3.6:0.2":"Pilindavacchasutta ","ud3.6:1.1":"Evam me sutam—","ud3.6:1.2":"ekam samayam bhagava rajagahe viharati veluvane kalandakanivape. ","ud3.6:1.3":"Tena kho pana samayena ayasma pilindavaccho bhikkhu vasalavadena samudacarati. ","ud3.6:1.4":"Atha kho sambahula bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","ud3.6:1.5":"“ayasma, bhante, pilindavaccho bhikkhu vasalavadena samudacarati”ti. ","ud3.6:2.1":"Atha kho bhagava annataram bhikkhum amantesi: ","ud3.6:2.2":"“ehi tvam, bhikkhu, mama vacanena pilindavaccham bhikkhum amantehi: ","ud3.6:2.3":"‘sattha tam, avuso pilindavaccha, amanteti’”ti. ","ud3.6:2.4":"“Evam, bhante”ti kho so bhikkhu bhagavato patissutva yenayasma pilindavaccho tenupasankami; upasankamitva ayasmantam pilindavaccham etadavoca: ","ud3.6:2.5":"“sattha tam, avuso pilindavaccha, amanteti”ti. ","ud3.6:3.1":"“Evamavuso”ti kho ayasma pilindavaccho tassa bhikkhuno patissutva yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho ayasmantam pilindavaccham bhagava etadavoca: ","ud3.6:3.2":"“saccam kira tvam, vaccha, bhikkhu vasalavadena samudacarasi”ti? ","ud3.6:3.3":"“Evam, bhante”ti. ","ud3.6:4.1":"Atha kho bhagava ayasmato pilindavacchassa pubbenivasam manasi karitva bhikkhu amantesi: ","ud3.6:4.2":"“ma kho tumhe, bhikkhave, vacchassa bhikkhuno ujjhayittha. ","ud3.6:4.3":"Na, bhikkhave, vaccho dosantaro bhikkhu vasalavadena samudacarati. ","ud3.6:4.4":"Vacchassa, bhikkhave, bhikkhuno panca jatisatani abbokinnani brahmanakule paccajatani. ","ud3.6:4.5":"So tassa vasalavado digharattam samudacinno. ","ud3.6:4.6":"Tenayam vaccho bhikkhu vasalavadena samudacarati”ti. ","ud3.6:5.1":"Atha kho bhagava etamattham viditva tayam velayam imam udanam udanesi: ","ud3.6:6.1":"“Yamhi na maya vasati na mano, ","ud3.6:6.2":"Yo vitalobho amamo niraso; ","ud3.6:6.3":"Panunnakodho abhinibbutatto, ","ud3.6:6.4":"So brahmano so samano sa bhikkhu”ti. ","ud3.6:6.5":"Chattham. "}