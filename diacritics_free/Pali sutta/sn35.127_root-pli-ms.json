{"sn35.127:0.1":"Samyutta Nikaya 35.127 ","sn35.127:0.2":"13. Gahapativagga ","sn35.127:0.3":"Bharadvajasutta ","sn35.127:1.1":"Ekam samayam ayasma pindolabharadvajo kosambiyam viharati ghositarame. ","sn35.127:1.2":"Atha kho raja udeno yenayasma pindolabharadvajo tenupasankami; upasankamitva ayasmata pindolabharadvajena saddhim sammodi. ","sn35.127:1.3":"Sammodaniyam katham saraniyam vitisaretva ekamantam nisidi. Ekamantam nisinno kho raja udeno ayasmantam pindolabharadvajam etadavoca: ","sn35.127:1.4":"“ko nu kho, bho bharadvaja, hetu ko paccayo yenime dahara bhikkhu susu kalakesa bhadrena yobbanena samannagata pathamena vayasa anikilitavino kamesu yavajivam paripunnam parisuddham brahmacariyam caranti, addhananca apadenti”ti? ","sn35.127:1.5":"“Vuttam kho etam, maharaja, tena bhagavata janata passata arahata sammasambuddhena: ","sn35.127:1.6":"‘etha tumhe, bhikkhave, matumattisu matucittam upatthapetha, bhaginimattisu bhaginicittam upatthapetha, dhitumattisu dhitucittam upatthapetha’ti. ","sn35.127:1.7":"Ayam kho, maharaja, hetu, ayam paccayo yenime dahara bhikkhu susu kalakesa bhadrena yobbanena samannagata pathamena vayasa anikilitavino kamesu yavajivam paripunnam parisuddham brahmacariyam caranti, addhananca apadenti”ti. ","sn35.127:2.1":"“Lolam kho, bho bharadvaja, cittam. ","sn35.127:2.2":"Appekada matumattisupi lobhadhamma uppajjanti, bhaginimattisupi lobhadhamma uppajjanti, dhitumattisupi lobhadhamma uppajjanti. ","sn35.127:2.3":"Atthi nu kho, bho bharadvaja, anno ca hetu, anno ca paccayo yenime dahara bhikkhu susu kalakesa …pe… addhananca apadenti”ti? ","sn35.127:3.1":"“Vuttam kho etam, maharaja, tena bhagavata janata passata arahata sammasambuddhena: ","sn35.127:3.2":"‘etha tumhe, bhikkhave, imameva kayam uddham padatala adho kesamatthaka tacapariyantam puram nanappakarassa asucino paccavekkhatha—","sn35.127:3.3":"atthi imasmim kaye kesa loma nakha danta taco mamsam nharu atthi atthiminjam vakkam hadayam yakanam kilomakam pihakam papphasam antam antagunam udariyam karisam pittam semham pubbo lohitam sedo medo assu vasa khelo singhanika lasika muttan’ti. ","sn35.127:3.4":"Ayampi kho, maharaja, hetu, ayam paccayo yenime dahara bhikkhu susu kalakesa …pe… addhananca apadenti”ti. ","sn35.127:3.5":"“Ye te, bho bharadvaja, bhikkhu bhavitakaya bhavitasila bhavitacitta bhavitapanna, tesam tam sukaram hoti. ","sn35.127:3.6":"Ye ca kho te, bho bharadvaja, bhikkhu abhavitakaya abhavitasila abhavitacitta abhavitapanna, tesam tam dukkaram hoti. ","sn35.127:3.7":"Appekada, bho bharadvaja, asubhato manasi karissamiti subhatova agacchati. ","sn35.127:3.8":"Atthi nu kho, bho bharadvaja, anno ca kho hetu anno ca paccayo yenime dahara bhikkhu susu kalakesa …pe… addhananca apadenti”ti? ","sn35.127:4.1":"“Vuttam kho etam, maharaja, tena bhagavata janata passata arahata sammasambuddhena: ","sn35.127:4.2":"‘etha tumhe, bhikkhave, indriyesu guttadvara viharatha. ","sn35.127:4.3":"Cakkhuna rupam disva ma nimittaggahino ahuvattha, manubyanjanaggahino. ","sn35.127:4.4":"Yatvadhikaranamenam cakkhundriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjatha. Rakkhatha cakkhundriyam; cakkhundriye samvaram apajjatha. ","sn35.127:4.5":"Sotena saddam sutva …pe… ","sn35.127:4.6":"ghanena gandham ghayitva … ","sn35.127:4.7":"jivhaya rasam sayitva … ","sn35.127:4.8":"kayena photthabbam phusitva … ","sn35.127:4.9":"manasa dhammam vinnaya ma nimittaggahino ahuvattha, manubyanjanaggahino. ","sn35.127:4.10":"Yatvadhikaranamenam manindriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjatha. Rakkhatha manindriyam; manindriye samvaram apajjatha’ti. ","sn35.127:4.11":"Ayampi kho, maharaja, hetu ayam paccayo yenime dahara bhikkhu susu kalakesa bhadrena yobbanena samannagata pathamena vayasa anikilitavino kamesu yavajivam paripunnam parisuddham brahmacariyam caranti, addhananca apadenti”ti. ","sn35.127:5.1":"“Acchariyam, bho bharadvaja; abbhutam, bho bharadvaja. ","sn35.127:5.2":"Yava subhasitancidam, bho bharadvaja, tena bhagavata janata passata arahata sammasambuddhena. ","sn35.127:5.3":"Esova kho, bho bharadvaja, hetu, esa paccayo yenime dahara bhikkhu susu kalakesa bhadrena yobbanena samannagata pathamena vayasa anikilitavino kamesu yavajivam paripunnam parisuddham brahmacariyam caranti, addhananca apadentiti. ","sn35.127:5.4":"Ahampi kho, bho bharadvaja, yasmim samaye arakkhiteneva kayena, arakkhitaya vacaya, arakkhitena cittena, anupatthitaya satiya, asamvutehi indriyehi antepuram pavisami, ativiya mam tasmim samaye lobhadhamma parisahanti. ","sn35.127:5.5":"Yasminca khvaham, bho bharadvaja, samaye rakkhiteneva kayena, rakkhitaya vacaya, rakkhitena cittena, upatthitaya satiya, samvutehi indriyehi antepuram pavisami, na mam tatha tasmim samaye lobhadhamma parisahanti. ","sn35.127:5.6":"Abhikkantam, bho bharadvaja, abhikkantam, bho bharadvaja. ","sn35.127:5.7":"Seyyathapi, bho bharadvaja, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya: ‘cakkhumanto rupani dakkhanti’ti; evamevam bhota bharadvajena anekapariyayena dhammo pakasito. ","sn35.127:5.8":"Esaham, bho bharadvaja, tam bhagavantam saranam gacchami, dhammanca, bhikkhusanghanca. ","sn35.127:5.9":"Upasakam mam bhavam bharadvajo dharetu ajjatagge panupetam saranam gatan”ti. ","sn35.127:5.10":"Catuttham. "}