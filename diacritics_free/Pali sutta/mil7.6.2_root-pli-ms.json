{"mil7.6.2:0.1":"Milindapanha ","mil7.6.2:0.2":"Opammakathapanha ","mil7.6.2:0.3":"Sihavagga ","mil7.6.2:0.4":"2. Cakkavakangapanha ","mil7.6.2:1.1":"“Bhante nagasena, ‘cakkavakassa tini angani gahetabbani’ti yam vadesi, katamani tani tini angani gahetabbaniti”? ","mil7.6.2:1.2":"“Yatha, maharaja, cakkavako yava jivitapariyadana dutiyikam na vijahati; ","mil7.6.2:1.3":"evameva kho, maharaja, yogina yogavacarena yava jivitapariyadana yoniso manasikaro na vijahitabbo. ","mil7.6.2:1.4":"Idam, maharaja, cakkavakassa pathamam angam gahetabbam. ","mil7.6.2:2.1":"Puna caparam, maharaja, cakkavako sevalapanakabhakkho, tena ca santutthim apajjati, taya ca santutthiya balena ca vannena ca na parihayati; ","mil7.6.2:2.2":"evameva kho, maharaja, yogina yogavacarena yathalabhasantoso karaniyo, yathalabhasantuttho kho, maharaja, yogi yogavacaro na parihayati silena, na parihayati samadhina, na parihayati pannaya, na parihayati vimuttiya, na parihayati vimuttinanadassanena, na parihayati sabbehi kusalehi dhammehi. ","mil7.6.2:2.3":"Idam, maharaja, cakkavakassa dutiyam angam gahetabbam. ","mil7.6.2:3.1":"Puna caparam, maharaja, cakkavako pane na vihethayati; ","mil7.6.2:3.2":"evameva kho, maharaja, yogina yogavacarena nihitadandena nihitasatthena lajjina dayapannena sabbapanabhutahitanukampina bhavitabbam. ","mil7.6.2:3.3":"Idam, maharaja, cakkavakassa tatiyam angam gahetabbam. ","mil7.6.2:3.4":"Bhasitampetam, maharaja, bhagavata devatidevena cakkavakajatake—","mil7.6.2:4.1":"‘Yo na hanti na ghateti, ","mil7.6.2:4.2":"na jinati na japaye; ","mil7.6.2:4.3":"Mettamso sabbabhutesu, ","mil7.6.2:4.4":"veram tassa na kenaci’”ti. ","mil7.6.2:5.1":"Cakkavakangapanho dutiyo. "}