{"ne7:0.1":"Netti ","ne7:0.2":"Patiniddesavara ","ne7:0.3":"Vibhanga 4 ","ne7:0.4":"Padatthanaharavibhanga ","ne7:1.1":"Tattha katamo padatthano haro? ","ne7:1.2":"“Dhammam deseti jino”ti, ayam padatthano haro. ","ne7:1.3":"Kim deseti? ","ne7:1.4":"Sabbadhammayathavaasampativedhalakkhana avijja, tassa vipallasa padatthanam. ","ne7:1.5":"Ajjhosanalakkhana tanha, tassa piyarupam satarupam padatthanam. ","ne7:1.6":"Patthanalakkhano lobho, tassa adinnadanam padatthanam. ","ne7:1.7":"Vannasanthanabyanjanaggahanalakkhana subhasanna, tassa indriya samvaro padatthanam. ","ne7:1.8":"Sasavaphassaupagamanalakkhana sukhasanna, tassa assado padatthanam. ","ne7:1.9":"Sankhatalakkhananam dhammanam asamanupassanalakkhana niccasanna, tassa vinnanam padatthanam. ","ne7:1.10":"Aniccasannadukkhasannaasamanupassanalakkhana attasanna, tassa namakayo padatthanam. ","ne7:1.11":"Sabbadhammasampativedhalakkhana vijja, tassa sabbam neyyam padatthanam. ","ne7:1.12":"Cittavikkhepapatisamharanalakkhano samatho, tassa asubha padatthanam. ","ne7:1.13":"Icchavacarapatisamharanalakkhano alobho, tassa adinnadana veramani padatthanam. ","ne7:1.14":"Abyapajjalakkhano adoso, tassa panatipata veramani padatthanam. ","ne7:1.15":"Vatthuavippatipattilakkhano amoho, tassa sammapatipatti padatthanam. ","ne7:1.16":"Vinilakavipubbakagahanalakkhana asubhasanna, tassa nibbida padatthanam. ","ne7:1.17":"Sasavaphassaparijananalakkhana dukkhasanna, tassa vedana padatthanam. ","ne7:1.18":"Sankhatalakkhananam dhammanam samanupassanalakkhana aniccasanna, tassa uppadavaya padatthanam. ","ne7:1.19":"Sabbadhammaabhinivesalakkhana anattasanna, tassa dhammasanna padatthanam. ","ne7:2.1":"Panca kamaguna kamaragassa padatthanam, pancindriyani rupini ruparagassa padatthanam, chatthayatanam bhavaragassa padatthanam, nibbattabhavanupassita pancannam upadanakkhandhanam padatthanam, pubbenivasanussatinanadassanassa padatthanam. ","ne7:2.2":"Okappanalakkhana saddha adhimuttipaccupatthana ca, anavilalakkhano pasado sampasidanapaccupatthano ca. ","ne7:2.3":"Abhipatthiyanalakkhana saddha, tassa aveccappasado padatthanam. ","ne7:2.4":"Anavilalakkhano pasado, tassa saddha padatthanam. ","ne7:2.5":"Arambhalakkhanam viriyam, tassa sammappadhanam padatthanam. ","ne7:2.6":"Apilapanalakkhana sati, tassa satipatthanam padatthanam. ","ne7:2.7":"Ekaggalakkhano samadhi, tassa jhanani padatthanam. ","ne7:2.8":"Pajananalakkhana panna, tassa saccani padatthanam. ","ne7:3.1":"Aparo nayo, assadamanasikaralakkhano ayonisomanasikaro, tassa avijja padatthanam. ","ne7:3.2":"Saccasammohanalakkhana avijja, sa sankharanam padatthanam. ","ne7:3.3":"Punabbhavavirohanalakkhana sankhara, te vinnanassa padatthanam. ","ne7:3.4":"Opapaccayikanibbattilakkhanam vinnanam, tam namarupassa padatthanam. ","ne7:3.5":"Namakayarupakayasanghatalakkhanam namarupam, tam chalayatanassa padatthanam. ","ne7:3.6":"Indriyavavatthanalakkhanam chalayatanam, tam phassassa padatthanam. ","ne7:3.7":"Cakkhurupavinnanasannipatalakkhano phasso, so vedanaya padatthanam. ","ne7:3.8":"Itthanitthaanubhavanalakkhana vedana, sa tanhaya padatthanam. ","ne7:3.9":"Ajjhosanalakkhana tanha, sa upadanassa padatthanam. ","ne7:3.10":"Opapaccayikam upadanam, tam bhavassa padatthanam. ","ne7:3.11":"Namakayarupakayasambhavanalakkhano bhavo, so jatiya padatthanam. ","ne7:3.12":"Khandhapatubhavanalakkhana jati, sa jaraya padatthanam. ","ne7:3.13":"Upadhiparipakalakkhana jara, sa maranassa padatthanam. ","ne7:3.14":"Jivitindriyupacchedalakkhanam maranam, tam sokassa padatthanam. ","ne7:3.15":"Ussukkakarako soko, so paridevassa padatthanam. ","ne7:3.16":"Lalappakarako paridevo, so dukkhassa padatthanam. ","ne7:3.17":"Kayasampilanam dukkham, tam domanassassa padatthanam. ","ne7:3.18":"Cittasampilanam domanassam, tam upayasassa padatthanam. ","ne7:3.19":"Odahanakarako upayaso, so bhavassa padatthanam. ","ne7:3.20":"Imani bhavangani yada samaggani nibbattani bhavanti so bhavo, tam samsarassa padatthanam. ","ne7:3.21":"Niyyanikalakkhano maggo, so nirodhassa padatthanam. ","ne7:4.1":"Titthannuta pitannutaya padatthanam, pitannuta pattannutaya padatthanam, pattannuta attannutaya padatthanam, attannuta pubbekatapunnataya padatthanam, pubbekatapunnata patirupadesavasassa padatthanam, patirupadesavaso sappurisupanissayassa padatthanam, sappurisupanissayo attasammapanidhanassa padatthanam, attasammapanidhanam silanam padatthanam, silani avippatisarassa padatthanam, avippatisaro pamojjassa padatthanam, pamojjam pitiya padatthanam, piti passaddhiya padatthanam, passaddhi sukhassa padatthanam, sukham samadhissa padatthanam, samadhi yathabhutananadassanassa padatthanam, yathabhutananadassanam nibbidaya padatthanam, nibbida viragassa padatthanam, virago vimuttiya padatthanam. ","ne7:4.2":"Vimutti vimuttinanadassanassa padatthanam. ","ne7:4.3":"Evam yo koci upanissayo yo koci paccayo, sabbo so padatthanam. ","ne7:4.4":"Tenaha ayasma mahakaccayano “dhammam deseti jino”ti. ","ne7:4.5":"Niyutto padatthano haro. "}