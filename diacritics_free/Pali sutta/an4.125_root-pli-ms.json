{"an4.125:0.1":"Anguttara Nikaya 4.125 ","an4.125:0.2":"13. Bhayavagga ","an4.125:0.3":"Pathamamettasutta ","an4.125:1.1":"“Cattarome, bhikkhave, puggala santo samvijjamana lokasmim. ","an4.125:1.2":"Katame cattaro? ","an4.125:1.3":"Idha, bhikkhave, ekacco puggalo mettasahagatena cetasa ekam disam pharitva viharati, tatha dutiyam tatha tatiyam tatha catuttham. Iti uddhamadho tiriyam sabbadhi sabbattataya sabbavantam lokam mettasahagatena cetasa vipulena mahaggatena appamanena averena abyapajjena pharitva viharati. ","an4.125:1.4":"So tadassadeti, tam nikameti, tena ca vittim apajjati. ","an4.125:1.5":"Tattha thito tadadhimutto tabbahulavihari aparihino kalam kurumano brahmakayikanam devanam sahabyatam upapajjati. ","an4.125:1.6":"Brahmakayikanam, bhikkhave, devanam kappo ayuppamanam. ","an4.125:1.7":"Tattha puthujjano yavatayukam thatva yavatakam tesam devanam ayuppamanam tam sabbam khepetva nirayampi gacchati tiracchanayonimpi gacchati pettivisayampi gacchati. ","an4.125:1.8":"Bhagavato pana savako tattha yavatayukam thatva yavatakam tesam devanam ayuppamanam tam sabbam khepetva tasmimyeva bhave parinibbayati. ","an4.125:1.9":"Ayam kho, bhikkhave, viseso ayam adhippayaso idam nanakaranam sutavato ariyasavakassa assutavata puthujjanena, yadidam gatiya upapattiya sati. ","an4.125:2.1":"Puna caparam, bhikkhave, idhekacco puggalo karunasahagatena cetasa …pe… ","an4.125:2.2":"muditasahagatena cetasa …pe… ","an4.125:2.3":"upekkhasahagatena cetasa ekam disam pharitva viharati, tatha dutiyam tatha tatiyam tatha catuttham. Iti uddhamadho tiriyam sabbadhi sabbattataya sabbavantam lokam upekkhasahagatena cetasa vipulena mahaggatena appamanena averena abyapajjena pharitva viharati. ","an4.125:2.4":"So tadassadeti, tam nikameti, tena ca vittim apajjati. ","an4.125:2.5":"Tattha thito tadadhimutto tabbahulavihari aparihino kalam kurumano abhassaranam devanam sahabyatam upapajjati. ","an4.125:2.6":"Abhassaranam, bhikkhave, devanam dve kappa ayuppamanam …pe… subhakinhanam devanam sahabyatam upapajjati. ","an4.125:2.7":"Subhakinhanam, bhikkhave, devanam cattaro kappa ayuppamanam …pe… vehapphalanam devanam sahabyatam upapajjati. ","an4.125:2.8":"Vehapphalanam, bhikkhave, devanam panca kappasatani ayuppamanam. ","an4.125:2.9":"Tattha puthujjano yavatayukam thatva yavatakam tesam devanam ayuppamanam tam sabbam khepetva nirayampi gacchati tiracchanayonimpi gacchati pettivisayampi gacchati. ","an4.125:2.10":"Bhagavato pana savako tattha yavatayukam thatva yavatakam tesam devanam ayuppamanam tam sabbam khepetva tasmimyeva bhave parinibbayati. ","an4.125:2.11":"Ayam kho, bhikkhave, viseso ayam adhippayaso idam nanakaranam sutavato ariyasavakassa assutavata puthujjanena, yadidam gatiya upapattiya sati. ","an4.125:2.12":"Ime kho, bhikkhave, cattaro puggala santo samvijjamana lokasmin”ti. ","an4.125:2.13":"Pancamam. "}