{"iti72:0.1":"Itivuttaka 72 ","iti72:0.2":"Tikanipata ","iti72:0.3":"Tatiyavagga ","iti72:0.4":"Nissaraniyasutta ","iti72:1.1":"Vuttanhetam bhagavata vuttamarahatati me sutam: ","iti72:2.1":"“Tisso ima, bhikkhave, nissaraniya dhatuyo. ","iti72:2.2":"Katama tisso? ","iti72:2.3":"Kamanametam nissaranam yadidam nekkhammam, rupanametam nissaranam yadidam aruppam, yam kho pana kinci bhutam sankhatam paticcasamuppannam nirodho tassa nissaranam—","iti72:2.4":"ima kho, bhikkhave, tisso nissaraniya dhatuyo”ti. ","iti72:2.5":"Etamattham bhagava avoca. ","iti72:2.6":"Tatthetam iti vuccati: ","iti72:3.1":"“Kamanissaranam natva, ","iti72:3.2":"rupananca atikkamam; ","iti72:3.3":"Sabbasankharasamatham, ","iti72:3.4":"phusam atapi sabbada. ","iti72:4.1":"Sa ve sammaddaso bhikkhu, ","iti72:4.2":"yato tattha vimuccati; ","iti72:4.3":"Abhinnavosito santo, ","iti72:4.4":"sa ve yogatigo muni”ti. ","iti72:5.1":"Ayampi attho vutto bhagavata, iti me sutanti. ","iti72:5.2":"Tatiyam. "}