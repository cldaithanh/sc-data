{"sn47.13:0.1":"Samyutta Nikaya 47.13 ","sn47.13:0.2":"2. Nalandavagga ","sn47.13:0.3":"Cundasutta ","sn47.13:1.1":"Ekam samayam bhagava savatthiyam viharati jetavane anathapindikassa arame. ","sn47.13:1.2":"Tena kho pana samayena ayasma sariputto magadhesu viharati nalakagamake abadhiko dukkhito balhagilano. ","sn47.13:1.3":"Cundo ca samanuddeso ayasmato sariputtassa upatthako hoti. ","sn47.13:2.1":"Atha kho ayasma sariputto teneva abadhena parinibbayi. ","sn47.13:2.2":"Atha kho cundo samanuddeso ayasmato sariputtassa pattacivaramadaya yena savatthi jetavanam anathapindikassa aramo yenayasma anando tenupasankami; upasankamitva ayasmantam anandam abhivadetva ekamantam nisidi. Ekamantam nisinno kho cundo samanuddeso ayasmantam anandam etadavoca: ","sn47.13:2.3":"“ayasma, bhante, sariputto parinibbuto. ","sn47.13:2.4":"Idamassa pattacivaran”ti. ","sn47.13:3.1":"“Atthi kho idam, avuso cunda, kathapabhatam bhagavantam dassanaya. ","sn47.13:3.2":"Ayamavuso cunda, yena bhagava tenupasankamissama; upasankamitva bhagavato etamattham arocessama”ti. ","sn47.13:3.3":"“Evam, bhante”ti kho cundo samanuddeso ayasmato anandassa paccassosi. ","sn47.13:4.1":"Atha kho ayasma ca anando cundo ca samanuddeso yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinno kho ayasma anando bhagavantam etadavoca: ","sn47.13:4.2":"“ayam, bhante, cundo samanuddeso evamaha: ","sn47.13:4.3":"‘ayasma, bhante, sariputto parinibbuto; ","sn47.13:4.4":"idamassa pattacivaran’ti. ","sn47.13:4.5":"Api ca me, bhante, madhurakajato viya kayo, disapi me na pakkhayanti, dhammapi mam nappatibhanti ‘ayasma sariputto parinibbuto’ti sutva”. ","sn47.13:5.1":"“Kim nu kho te, ananda, sariputto silakkhandham va adaya parinibbuto, samadhikkhandham va adaya parinibbuto, pannakkhandham va adaya parinibbuto, vimuttikkhandham va adaya parinibbuto, vimuttinanadassanakkhandham va adaya parinibbuto”ti? ","sn47.13:5.2":"“Na ca kho me, bhante, ayasma sariputto silakkhandham va adaya parinibbuto, samadhikkhandham va …pe… ","sn47.13:5.3":"pannakkhandham va …pe… ","sn47.13:5.4":"vimuttikkhandham va …pe… ","sn47.13:5.5":"vimuttinanadassanakkhandham va adaya parinibbuto. ","sn47.13:5.6":"Api ca me, bhante, ayasma sariputto ovadako ahosi otinno vinnapako sandassako samadapako samuttejako sampahamsako, akilasu dhammadesanaya, anuggahako sabrahmacarinam. ","sn47.13:5.7":"Tam mayam ayasmato sariputtassa dhammojam dhammabhogam dhammanuggaham anussarama”ti. ","sn47.13:6.1":"“Nanu tam, ananda, maya patikacceva akkhatam: ","sn47.13:6.2":"‘sabbehi piyehi manapehi nanabhavo vinabhavo annathabhavo. ","sn47.13:6.3":"Tam kutettha, ananda, labbha. Yam tam jatam bhutam sankhatam palokadhammam, tam vata ma palujjiti—","sn47.13:6.4":"netam thanam vijjati. ","sn47.13:6.5":"Seyyathapi, ananda, mahato rukkhassa titthato saravato yo mahantataro khandho so palujjeyya; ","sn47.13:6.6":"evameva kho ananda, mahato bhikkhusanghassa titthato saravato sariputto parinibbuto. ","sn47.13:6.7":"Tam kutettha, ananda, labbha. Yam tam jatam bhutam sankhatam palokadhammam, tam vata ma palujji’ti—","sn47.13:6.8":"netam thanam vijjati. ","sn47.13:6.9":"Tasmatihananda, attadipa viharatha attasarana anannasarana, dhammadipa dhammasarana anannasarana. ","sn47.13:7.1":"Kathancananda, bhikkhu attadipo viharati attasarano anannasarano, dhammadipo dhammasarano anannasarano? ","sn47.13:7.2":"Idhananda, bhikkhu kaye kayanupassi viharati atapi sampajano satima, vineyya loke abhijjhadomanassam; ","sn47.13:7.3":"vedanasu …pe… ","sn47.13:7.4":"citte …pe… ","sn47.13:7.5":"dhammesu dhammanupassi viharati atapi sampajano satima, vineyya loke abhijjhadomanassam. ","sn47.13:7.6":"Evam kho, ananda, bhikkhu attadipo viharati attasarano anannasarano, dhammadipo dhammasarano anannasarano. ","sn47.13:7.7":"Ye hi keci, ananda, etarahi va mamaccaye va attadipa viharissanti attasarana anannasarana, dhammadipa dhammasarana anannasarana; tamatagge mete, ananda, bhikkhu bhavissanti ye keci sikkhakama”ti. ","sn47.13:7.8":"Tatiyam. "}