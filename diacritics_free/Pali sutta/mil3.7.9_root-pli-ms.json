{"mil3.7.9:0.1":"Milindapanha ","mil3.7.9:0.2":"Arupadhammavavatthanavagga ","mil3.7.9:0.3":"9. Uttarakurukadigamanapanha ","mil3.7.9:1.1":"Raja aha—","mil3.7.9:1.2":"“bhante nagasena, atthi koci, yo imina sarirena uttarakurum va gaccheyya, brahmalokam va, annam va pana dipan”ti? ","mil3.7.9:1.3":"“Atthi, maharaja, yo imina catummahabhutikena kayena uttarakurum va gaccheyya, brahmalokam va, annam va pana dipan”ti. ","mil3.7.9:2.1":"“Katham, bhante nagasena, imina catummahabhutikena kayena uttarakurum va gaccheyya, brahmalokam va, annam va pana dipan”ti? ","mil3.7.9:2.2":"“Abhijanasi nu tvam, maharaja, imissa pathaviya vidatthim va ratanam va langhita”ti? ","mil3.7.9:2.3":"“Ama, bhante, abhijanami ‘aham, bhante nagasena, atthapi rataniyo langhemi’”ti. ","mil3.7.9:2.4":"“Katham tvam, maharaja, atthapi rataniyo langhesi”ti? ","mil3.7.9:2.5":"“Ahanhi, bhante, cittam uppademi ‘ettha nipatissami’ti saha cittuppadena kayo me lahuko hoti”ti. ","mil3.7.9:2.6":"“Evameva kho, maharaja, iddhima bhikkhu cetovasippatto kayam citte samaropetva cittavasena vehasam gacchati”ti. ","mil3.7.9:3.1":"“Kallosi, bhante nagasena”ti. ","mil3.7.9:4.1":"Uttarakurukadigamanapanho navamo. "}