{"dn8:0.1":"Digha Nikaya 8 ","dn8:0.2":"Mahasihanadasutta ","dn8:1.1":"Evam me sutam—","dn8:1.2":"ekam samayam bhagava urunnayam viharati kannakatthale migadaye. ","dn8:1.3":"Atha kho acelo kassapo yena bhagava tenupasankami; upasankamitva bhagavata saddhim sammodi. ","dn8:1.4":"Sammodaniyam katham saraniyam vitisaretva ekamantam atthasi. Ekamantam thito kho acelo kassapo bhagavantam etadavoca: ","dn8:2.1":"“sutam metam, bho gotama: ","dn8:2.2":"‘samano gotamo sabbam tapam garahati, sabbam tapassim lukhajivim ekamsena upakkosati upavadati’ti. ","dn8:2.3":"Ye te, bho gotama, evamahamsu: ‘samano gotamo sabbam tapam garahati, sabbam tapassim lukhajivim ekamsena upakkosati upavadati’ti, kacci te bhoto gotamassa vuttavadino, na ca bhavantam gotamam abhutena abbhacikkhanti, dhammassa canudhammam byakaronti, na ca koci sahadhammiko vadanuvado garayham thanam agacchati? ","dn8:2.4":"Anabbhakkhatukama hi mayam bhavantam gotaman”ti. ","dn8:3.1":"“Ye te, kassapa, evamahamsu: ‘samano gotamo sabbam tapam garahati, sabbam tapassim lukhajivim ekamsena upakkosati upavadati’ti, na me te vuttavadino, abbhacikkhanti ca pana mam te asata abhutena. ","dn8:3.2":"Idhaham, kassapa, ekaccam tapassim lukhajivim passami dibbena cakkhuna visuddhena atikkantamanusakena kayassa bheda param marana apayam duggatim vinipatam nirayam upapannam. ","dn8:3.3":"Idha panaham, kassapa, ekaccam tapassim lukhajivim passami dibbena cakkhuna visuddhena atikkantamanusakena kayassa bheda param marana sugatim saggam lokam upapannam. ","dn8:3.4":"Idhaham, kassapa, ekaccam tapassim appadukkhaviharim passami dibbena cakkhuna visuddhena atikkantamanusakena kayassa bheda param marana apayam duggatim vinipatam nirayam upapannam. ","dn8:3.5":"Idha panaham, kassapa, ekaccam tapassim appadukkhaviharim passami dibbena cakkhuna visuddhena atikkantamanusakena kayassa bheda param marana sugatim saggam lokam upapannam. ","dn8:3.6":"Yoham, kassapa, imesam tapassinam evam agatinca gatinca cutinca upapattinca yathabhutam pajanami, soham kim sabbam tapam garahissami, sabbam va tapassim lukhajivim ekamsena upakkosissami upavadissami? ","dn8:4.1":"Santi, kassapa, eke samanabrahmana pandita nipuna kataparappavada valavedhirupa. Te bhindanta manne caranti pannagatena ditthigatani. ","dn8:4.2":"Tehipi me saddhim ekaccesu thanesu sameti, ekaccesu thanesu na sameti. ","dn8:4.3":"Yam te ekaccam vadanti ‘sadhu’ti, mayampi tam ekaccam vadema ‘sadhu’ti. ","dn8:4.4":"Yam te ekaccam vadanti ‘na sadhu’ti, mayampi tam ekaccam vadema ‘na sadhu’ti. ","dn8:4.5":"Yam te ekaccam vadanti ‘sadhu’ti, mayam tam ekaccam vadema ‘na sadhu’ti. ","dn8:4.6":"Yam te ekaccam vadanti ‘na sadhu’ti, mayam tam ekaccam vadema ‘sadhu’ti. ","dn8:4.7":"Yam mayam ekaccam vadema ‘sadhu’ti, parepi tam ekaccam vadanti ‘sadhu’ti. ","dn8:4.8":"Yam mayam ekaccam vadema ‘na sadhu’ti, parepi tam ekaccam vadanti ‘na sadhu’ti. ","dn8:4.9":"Yam mayam ekaccam vadema ‘na sadhu’ti, pare tam ekaccam vadanti ‘sadhu’ti. ","dn8:4.10":"Yam mayam ekaccam vadema ‘sadhu’ti, pare tam ekaccam vadanti ‘na sadhu’ti. ","dn8:5.0":"1. Samanuyunjapanakatha ","dn8:5.1":"Tyaham upasankamitva evam vadami: ","dn8:5.2":"‘yesu no, avuso, thanesu na sameti, titthantu tani thanani. ","dn8:5.3":"Yesu thanesu sameti, tattha vinnu samanuyunjantam samanugahantam samanubhasantam satthara va sattharam sanghena va sangham: ","dn8:5.4":"“ye imesam bhavatam dhamma akusala akusalasankhata, savajja savajjasankhata, asevitabba asevitabbasankhata, na alamariya na alamariyasankhata, kanha kanhasankhata. ","dn8:5.5":"Ko ime dhamme anavasesam pahaya vattati, samano va gotamo, pare va pana bhonto ganacariya”ti? ","dn8:6.1":"Thanam kho panetam, kassapa, vijjati, yam vinnu samanuyunjanta samanugahanta samanubhasanta evam vadeyyum: ","dn8:6.2":"‘ye imesam bhavatam dhamma akusala akusalasankhata, savajja savajjasankhata, asevitabba asevitabbasankhata, na alamariya na alamariyasankhata, kanha kanhasankhata. ","dn8:6.3":"Samano gotamo ime dhamme anavasesam pahaya vattati, yam va pana bhonto pare ganacariya’ti. ","dn8:6.4":"Itiha, kassapa, vinnu samanuyunjanta samanugahanta samanubhasanta amheva tattha yebhuyyena pasamseyyum. ","dn8:7.1":"Aparampi no, kassapa, vinnu samanuyunjantam samanugahantam samanubhasantam satthara va sattharam sanghena va sangham: ","dn8:7.2":"‘ye imesam bhavatam dhamma kusala kusalasankhata, anavajja anavajjasankhata, sevitabba sevitabbasankhata, alamariya alamariyasankhata, sukka sukkasankhata. ","dn8:7.3":"Ko ime dhamme anavasesam samadaya vattati, samano va gotamo, pare va pana bhonto ganacariya’ti? ","dn8:8.1":"Thanam kho panetam, kassapa, vijjati, yam vinnu samanuyunjanta samanugahanta samanubhasanta evam vadeyyum: ","dn8:8.2":"‘ye imesam bhavatam dhamma kusala kusalasankhata, anavajja anavajjasankhata, sevitabba sevitabbasankhata, alamariya alamariyasankhata, sukka sukkasankhata. ","dn8:8.3":"Samano gotamo ime dhamme anavasesam samadaya vattati, yam va pana bhonto pare ganacariya’ti. ","dn8:8.4":"Itiha, kassapa, vinnu samanuyunjanta samanugahanta samanubhasanta amheva tattha yebhuyyena pasamseyyum. ","dn8:9.1":"Aparampi no, kassapa, vinnu samanuyunjantam samanugahantam samanubhasantam satthara va sattharam sanghena va sangham: ","dn8:9.2":"‘ye imesam bhavatam dhamma akusala akusalasankhata, savajja savajjasankhata, asevitabba asevitabbasankhata, na alamariya na alamariyasankhata, kanha kanhasankhata. ","dn8:9.3":"Ko ime dhamme anavasesam pahaya vattati, gotamasavakasangho va, pare va pana bhonto ganacariyasavakasangha’ti? ","dn8:10.1":"Thanam kho panetam, kassapa, vijjati, yam vinnu samanuyunjanta samanugahanta samanubhasanta evam vadeyyum: ","dn8:10.2":"‘ye imesam bhavatam dhamma akusala akusalasankhata, savajja savajjasankhata, asevitabba asevitabbasankhata, na alamariya na alamariyasankhata, kanha kanhasankhata. ","dn8:10.3":"Gotamasavakasangho ime dhamme anavasesam pahaya vattati, yam va pana bhonto pare ganacariyasavakasangha’ti. ","dn8:10.4":"Itiha, kassapa, vinnu samanuyunjanta samanugahanta samanubhasanta amheva tattha yebhuyyena pasamseyyum. ","dn8:11.1":"Aparampi no, kassapa, vinnu samanuyunjantam samanugahantam samanubhasantam satthara va sattharam sanghena va sangham. ","dn8:11.2":"‘Ye imesam bhavatam dhamma kusala kusalasankhata, anavajja anavajjasankhata, sevitabba sevitabbasankhata, alamariya alamariyasankhata, sukka sukkasankhata. ","dn8:11.3":"Ko ime dhamme anavasesam samadaya vattati, gotamasavakasangho va, pare va pana bhonto ganacariyasavakasangha’ti? ","dn8:12.1":"Thanam kho panetam, kassapa, vijjati, yam vinnu samanuyunjanta samanugahanta samanubhasanta evam vadeyyum: ","dn8:12.2":"‘ye imesam bhavatam dhamma kusala kusalasankhata, anavajja anavajjasankhata, sevitabba sevitabbasankhata, alamariya alamariyasankhata, sukka sukkasankhata. ","dn8:12.3":"Gotamasavakasangho ime dhamme anavasesam samadaya vattati, yam va pana bhonto pare ganacariyasavakasangha’ti. ","dn8:12.4":"Itiha, kassapa, vinnu samanuyunjanta samanugahanta samanubhasanta amheva tattha yebhuyyena pasamseyyum. ","dn8:13.0":"2. Ariyaatthangikamagga ","dn8:13.1":"Atthi, kassapa, maggo atthi patipada, yathapatipanno samanneva nassati samam dakkhati: ","dn8:13.2":"‘samanova gotamo kalavadi bhutavadi atthavadi dhammavadi vinayavadi’ti. ","dn8:13.3":"Katamo ca, kassapa, maggo, katama ca patipada, yathapatipanno samanneva nassati samam dakkhati: ","dn8:13.4":"‘samanova gotamo kalavadi bhutavadi atthavadi dhammavadi vinayavadi’ti? ","dn8:13.5":"Ayameva ariyo atthangiko maggo. ","dn8:13.6":"Seyyathidam—sammaditthi sammasankappo sammavaca sammakammanto sammaajivo sammavayamo sammasati sammasamadhi. ","dn8:13.7":"Ayam kho, kassapa, maggo, ayam patipada, yathapatipanno samanneva nassati samam dakkhati ‘samanova gotamo kalavadi bhutavadi atthavadi dhammavadi vinayavadi’”ti. ","dn8:14.0":"3. Tapopakkamakatha ","dn8:14.1":"Evam vutte, acelo kassapo bhagavantam etadavoca: ","dn8:14.2":"“imepi kho, avuso gotama, tapopakkama etesam samanabrahmananam samannasankhata ca brahmannasankhata ca. ","dn8:14.3":"Acelako hoti, muttacaro, hatthapalekhano, naehibhaddantiko, natitthabhaddantiko, nabhihatam, na uddissakatam, na nimantanam sadiyati. ","dn8:14.4":"So na kumbhimukha patigganhati, na kalopimukha patigganhati, na elakamantaram, na dandamantaram, na musalamantaram, na dvinnam bhunjamananam, na gabbhiniya, na payamanaya, na purisantaragataya, na sankittisu, na yattha sa upatthito hoti, na yattha makkhika sandasandacarini, na maccham, na mamsam, na suram, na merayam, na thusodakam pivati. ","dn8:14.5":"So ekagariko va hoti ekalopiko, dvagariko va hoti dvalopiko … sattagariko va hoti sattalopiko; ","dn8:14.6":"ekissapi dattiya yapeti, dvihipi dattihi yapeti … sattahipi dattihi yapeti; ","dn8:14.7":"ekahikampi aharam ahareti, dvihikampi aharam ahareti … sattahikampi aharam ahareti. Iti evarupam addhamasikampi pariyayabhattabhojananuyogamanuyutto viharati. ","dn8:14.8":"Imepi kho, avuso gotama, tapopakkama etesam samanabrahmananam samannasankhata ca brahmannasankhata ca. ","dn8:14.9":"Sakabhakkho va hoti, samakabhakkho va hoti, nivarabhakkho va hoti, daddulabhakkho va hoti, hatabhakkho va hoti, kanabhakkho va hoti, acamabhakkho va hoti, pinnakabhakkho va hoti, tinabhakkho va hoti, gomayabhakkho va hoti, vanamulaphalaharo yapeti pavattaphalabhoji. ","dn8:14.10":"Imepi kho, avuso gotama, tapopakkama etesam samanabrahmananam samannasankhata ca brahmannasankhata ca. ","dn8:14.11":"Sananipi dhareti, masananipi dhareti, chavadussanipi dhareti, pamsukulanipi dhareti, tiritanipi dhareti, ajinampi dhareti, ajinakkhipampi dhareti, kusacirampi dhareti, vakacirampi dhareti, phalakacirampi dhareti, kesakambalampi dhareti, valakambalampi dhareti, ulukapakkhikampi dhareti, ","dn8:14.12":"kesamassulocakopi hoti kesamassulocananuyogamanuyutto, ","dn8:14.13":"ubbhatthakopi hoti asanapatikkhitto, ","dn8:14.14":"ukkutikopi hoti ukkutikappadhanamanuyutto, ","dn8:14.15":"kantakapassayikopi hoti kantakapassaye seyyam kappeti, ","dn8:14.16":"phalakaseyyampi kappeti, thandilaseyyampi kappeti, ","dn8:14.17":"ekapassayikopi hoti ","dn8:14.18":"rajojalladharo, ","dn8:14.19":"abbhokasikopi hoti ","dn8:14.20":"yathasanthatiko, ","dn8:14.21":"vekatikopi hoti vikatabhojananuyogamanuyutto, ","dn8:14.22":"apanakopi hoti apanakattamanuyutto, ","dn8:14.23":"sayatatiyakampi udakorohananuyogamanuyutto viharati”ti. ","dn8:15.0":"4. Tapopakkamaniratthakatha ","dn8:15.1":"“Acelako cepi, kassapa, hoti, muttacaro, hatthapalekhano …pe… iti evarupam addhamasikampi pariyayabhattabhojananuyogamanuyutto viharati. ","dn8:15.2":"Tassa cayam silasampada cittasampada pannasampada abhavita hoti asacchikata. Atha kho so arakava samanna arakava brahmanna. ","dn8:15.3":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:15.4":"Ayam vuccati, kassapa, bhikkhu samano itipi brahmano itipi. ","dn8:15.5":"Sakabhakkho cepi, kassapa, hoti, samakabhakkho …pe… vanamulaphalaharo yapeti pavattaphalabhoji. ","dn8:15.6":"Tassa cayam silasampada cittasampada pannasampada abhavita hoti asacchikata. ","dn8:15.7":"Atha kho so arakava samanna arakava brahmanna. ","dn8:15.8":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:15.9":"Ayam vuccati, kassapa, bhikkhu samano itipi brahmano itipi. ","dn8:15.10":"Sanani cepi, kassapa, dhareti, masananipi dhareti …pe… ","dn8:15.11":"sayatatiyakampi udakorohananuyogamanuyutto viharati. ","dn8:15.12":"Tassa cayam silasampada cittasampada pannasampada abhavita hoti asacchikata. ","dn8:15.13":"Atha kho so arakava samanna arakava brahmanna. ","dn8:15.14":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:15.15":"Ayam vuccati, kassapa, bhikkhu samano itipi brahmano itipi”ti. ","dn8:16.1":"Evam vutte, acelo kassapo bhagavantam etadavoca: ","dn8:16.2":"“dukkaram, bho gotama, samannam dukkaram brahmannan”ti. ","dn8:16.3":"“Pakati kho esa, kassapa, lokasmim ‘dukkaram samannam dukkaram brahmannan’ti. ","dn8:16.4":"Acelako cepi, kassapa, hoti, muttacaro, hatthapalekhano …pe… iti evarupam addhamasikampi pariyayabhattabhojananuyogamanuyutto viharati. ","dn8:16.5":"Imaya ca, kassapa, mattaya imina tapopakkamena samannam va abhavissa brahmannam va dukkaram sudukkaram, netam abhavissa kallam vacanaya: ","dn8:16.6":"‘dukkaram samannam dukkaram brahmannan’ti. ","dn8:16.7":"Sakka ca panetam abhavissa katum gahapatina va gahapatiputtena va antamaso kumbhadasiyapi: ","dn8:16.8":"‘handaham acelako homi, muttacaro, hatthapalekhano …pe… iti evarupam addhamasikampi pariyayabhattabhojananuyogamanuyutto viharami’ti. ","dn8:16.9":"Yasma ca kho, kassapa, annatreva imaya mattaya annatra imina tapopakkamena samannam va hoti brahmannam va dukkaram sudukkaram, tasma etam kallam vacanaya: ","dn8:16.10":"‘dukkaram samannam dukkaram brahmannan’ti. ","dn8:16.11":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:16.12":"Ayam vuccati, kassapa, bhikkhu samano itipi brahmano itipi. ","dn8:16.13":"Sakabhakkho cepi, kassapa, hoti, samakabhakkho …pe… vanamulaphalaharo yapeti pavattaphalabhoji. ","dn8:16.14":"Imaya ca, kassapa, mattaya imina tapopakkamena samannam va abhavissa brahmannam va dukkaram sudukkaram, netam abhavissa kallam vacanaya: ","dn8:16.15":"‘dukkaram samannam dukkaram brahmannan’ti. ","dn8:16.16":"Sakka ca panetam abhavissa katum gahapatina va gahapatiputtena va antamaso kumbhadasiyapi: ","dn8:16.17":"‘handaham sakabhakkho va homi, samakabhakkho va …pe… vanamulaphalaharo yapemi pavattaphalabhoji’ti. ","dn8:16.18":"Yasma ca kho, kassapa, annatreva imaya mattaya annatra imina tapopakkamena samannam va hoti brahmannam va dukkaram sudukkaram, tasma etam kallam vacanaya: ","dn8:16.19":"‘dukkaram samannam dukkaram brahmannan’ti. ","dn8:16.20":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:16.21":"Ayam vuccati, kassapa, bhikkhu samano itipi brahmano itipi. ","dn8:16.22":"Sanani cepi, kassapa, dhareti, masananipi dhareti …pe… sayatatiyakampi udakorohananuyogamanuyutto viharati. ","dn8:16.23":"Imaya ca, kassapa, mattaya imina tapopakkamena samannam va abhavissa brahmannam va dukkaram sudukkaram, netam abhavissa kallam vacanaya: ","dn8:16.24":"‘dukkaram samannam dukkaram brahmannan’ti. ","dn8:16.25":"Sakka ca panetam abhavissa katum gahapatina va gahapatiputtena va antamaso kumbhadasiyapi: ","dn8:16.26":"‘handaham sananipi dharemi, masananipi dharemi …pe… sayatatiyakampi udakorohananuyogamanuyutto viharami’ti. ","dn8:16.27":"Yasma ca kho, kassapa, annatreva imaya mattaya annatra imina tapopakkamena samannam va hoti brahmannam va dukkaram sudukkaram, tasma etam kallam vacanaya: ","dn8:16.28":"‘dukkaram samannam dukkaram brahmannan’ti. ","dn8:16.29":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:16.30":"Ayam vuccati, kassapa, bhikkhu samano itipi brahmano itipi”ti. ","dn8:17.1":"Evam vutte, acelo kassapo bhagavantam etadavoca: ","dn8:17.2":"“dujjano, bho gotama, samano, dujjano brahmano”ti. ","dn8:17.3":"“Pakati kho esa, kassapa, lokasmim ‘dujjano samano dujjano brahmano’ti. ","dn8:17.4":"Acelako cepi, kassapa, hoti, muttacaro, hatthapalekhano …pe… iti evarupam addhamasikampi pariyayabhattabhojananuyogamanuyutto viharati. ","dn8:17.5":"Imaya ca, kassapa, mattaya imina tapopakkamena samano va abhavissa brahmano va dujjano sudujjano, netam abhavissa kallam vacanaya: ","dn8:17.6":"‘dujjano samano dujjano brahmano’ti. ","dn8:17.7":"Sakka ca paneso abhavissa natum gahapatina va gahapatiputtena va antamaso kumbhadasiyapi: ","dn8:17.8":"‘ayam acelako hoti, muttacaro, hatthapalekhano …pe… iti evarupam addhamasikampi pariyayabhattabhojananuyogamanuyutto viharati’ti. ","dn8:17.9":"Yasma ca kho, kassapa, annatreva imaya mattaya annatra imina tapopakkamena samano va hoti brahmano va dujjano sudujjano, tasma etam kallam vacanaya: ","dn8:17.10":"‘dujjano samano dujjano brahmano’ti. ","dn8:17.11":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:17.12":"Ayam vuccati, kassapa, bhikkhu samano itipi brahmano itipi. ","dn8:17.13":"Sakabhakkho cepi, kassapa, hoti samakabhakkho …pe… vanamulaphalaharo yapeti pavattaphalabhoji. ","dn8:17.14":"Imaya ca, kassapa, mattaya imina tapopakkamena samano va abhavissa brahmano va dujjano sudujjano, netam abhavissa kallam vacanaya: ","dn8:17.15":"‘dujjano samano dujjano brahmano’ti. ","dn8:17.16":"Sakka ca paneso abhavissa natum gahapatina va gahapatiputtena va antamaso kumbhadasiyapi: ","dn8:17.17":"‘ayam sakabhakkho va hoti samakabhakkho …pe… vanamulaphalaharo yapeti pavattaphalabhoji’ti. ","dn8:17.18":"Yasma ca kho, kassapa, annatreva imaya mattaya annatra imina tapopakkamena samano va hoti brahmano va dujjano sudujjano, tasma etam kallam vacanaya: ","dn8:17.19":"‘dujjano samano dujjano brahmano’ti. ","dn8:17.20":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:17.21":"Ayam vuccati, kassapa, bhikkhu samano itipi brahmano itipi. ","dn8:17.22":"Sanani cepi, kassapa, dhareti, masananipi dhareti …pe… sayatatiyakampi udakorohananuyogamanuyutto viharati. ","dn8:17.23":"Imaya ca, kassapa, mattaya imina tapopakkamena samano va abhavissa brahmano va dujjano sudujjano, netam abhavissa kallam vacanaya: ","dn8:17.24":"‘dujjano samano dujjano brahmano’ti. ","dn8:17.25":"Sakka ca paneso abhavissa natum gahapatina va gahapatiputtena va antamaso kumbhadasiyapi: ","dn8:17.26":"‘ayam sananipi dhareti, masananipi dhareti …pe… sayatatiyakampi udakorohananuyogamanuyutto viharati’ti. ","dn8:17.27":"Yasma ca kho, kassapa, annatreva imaya mattaya annatra imina tapopakkamena samano va hoti brahmano va dujjano sudujjano, tasma etam kallam vacanaya: ","dn8:17.28":"‘dujjano samano dujjano brahmano’ti. ","dn8:17.29":"Yato kho, kassapa, bhikkhu averam abyapajjam mettacittam bhaveti, asavananca khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","dn8:17.30":"Ayam vuccati, kassapa, bhikkhu samano itipi brahmano itipi”ti. ","dn8:18.0":"5. Silasamadhipannasampada ","dn8:18.1":"Evam vutte, acelo kassapo bhagavantam etadavoca: ","dn8:18.2":"“katama pana sa, bho gotama, silasampada, katama cittasampada, katama pannasampada”ti? ","dn8:18.3":"“Idha, kassapa, tathagato loke uppajjati araham, sammasambuddho …pe… ","dn8:18.4":"bhayadassavi samadaya sikkhati sikkhapadesu, kayakammavacikammena samannagato kusalena parisuddhajivo silasampanno indriyesu guttadvaro satisampajannena samannagato santuttho. ","dn8:18.5":"Kathanca, kassapa, bhikkhu silasampanno hoti? ","dn8:18.6":"Idha, kassapa, bhikkhu panatipatam pahaya panatipata pativirato hoti nihitadando nihitasattho lajji dayapanno, sabbapanabhutahitanukampi viharati. ","dn8:18.7":"Idampissa hoti silasampadaya …pe… ","dn8:19.1":"Yatha va paneke bhonto samanabrahmana saddhadeyyani bhojanani bhunjitva te evarupaya tiracchanavijjaya micchajivena jivitam kappenti. ","dn8:19.2":"Seyyathidam—santikammam panidhikammam …pe… osadhinam patimokkho ","dn8:19.3":"iti va iti evarupaya tiracchanavijjaya micchajiva pativirato hoti. ","dn8:19.4":"Idampissa hoti silasampadaya. ","dn8:19.5":"Sa kho so, kassapa, bhikkhu evam silasampanno na kutoci bhayam samanupassati, yadidam silasamvarato. ","dn8:19.6":"Seyyathapi, kassapa, raja khattiyo muddhavasitto nihatapaccamitto na kutoci bhayam samanupassati, yadidam paccatthikato; ","dn8:19.7":"evameva kho, kassapa, bhikkhu evam silasampanno na kutoci bhayam samanupassati, yadidam silasamvarato. ","dn8:19.8":"So imina ariyena silakkhandhena samannagato ajjhattam anavajjasukham patisamvedeti. ","dn8:19.9":"Evam kho, kassapa, bhikkhu silasampanno hoti. ","dn8:19.10":"Ayam kho, kassapa, silasampada …pe… ","dn8:19.11":"pathamam jhanam upasampajja viharati. ","dn8:19.12":"Idampissa hoti cittasampadaya …pe… ","dn8:19.13":"dutiyam jhanam … ","dn8:19.14":"tatiyam jhanam … ","dn8:19.15":"catuttham jhanam upasampajja viharati. ","dn8:19.16":"Idampissa hoti cittasampadaya. ","dn8:19.17":"Ayam kho, kassapa, cittasampada. ","dn8:20.1":"So evam samahite citte …pe… ","dn8:20.2":"nanadassanaya cittam abhiniharati abhininnameti … ","dn8:20.3":"idampissa hoti pannasampadaya …pe… ","dn8:20.4":"naparam itthattayati pajanati. ","dn8:20.5":"Idampissa hoti pannasampadaya. ","dn8:20.6":"Ayam kho, kassapa, pannasampada. ","dn8:20.7":"Imaya ca, kassapa, silasampadaya cittasampadaya pannasampadaya anna silasampada cittasampada pannasampada uttaritara va panitatara va natthi. ","dn8:21.0":"6. Sihanadakatha ","dn8:21.1":"Santi, kassapa, eke samanabrahmana silavada. ","dn8:21.2":"Te anekapariyayena silassa vannam bhasanti. ","dn8:21.3":"Yavata, kassapa, ariyam paramam silam, naham tattha attano samasamam samanupassami, kuto bhiyyo. ","dn8:21.4":"Atha kho ahameva tattha bhiyyo, yadidam adhisilam. ","dn8:21.5":"Santi, kassapa, eke samanabrahmana tapojigucchavada. ","dn8:21.6":"Te anekapariyayena tapojigucchaya vannam bhasanti. ","dn8:21.7":"Yavata, kassapa, ariya parama tapojiguccha, naham tattha attano samasamam samanupassami, kuto bhiyyo. ","dn8:21.8":"Atha kho ahameva tattha bhiyyo, yadidam adhijeguccham. ","dn8:21.9":"Santi, kassapa, eke samanabrahmana pannavada. ","dn8:21.10":"Te anekapariyayena pannaya vannam bhasanti. ","dn8:21.11":"Yavata, kassapa, ariya parama panna, naham tattha attano samasamam samanupassami, kuto bhiyyo. ","dn8:21.12":"Atha kho ahameva tattha bhiyyo, yadidam adhipannam. ","dn8:21.13":"Santi, kassapa, eke samanabrahmana vimuttivada. ","dn8:21.14":"Te anekapariyayena vimuttiya vannam bhasanti. ","dn8:21.15":"Yavata, kassapa, ariya parama vimutti, naham tattha attano samasamam samanupassami, kuto bhiyyo. ","dn8:21.16":"Atha kho ahameva tattha bhiyyo, yadidam adhivimutti. ","dn8:22.1":"Thanam kho panetam, kassapa, vijjati, yam annatitthiya paribbajaka evam vadeyyum: ","dn8:22.2":"‘sihanadam kho samano gotamo nadati, tanca kho sunnagare nadati, no parisasu’ti. ","dn8:22.3":"Te: ‘ma hevan’tissu vacaniya. ","dn8:22.4":"‘Sihanadanca samano gotamo nadati, parisasu ca nadati’ti evamassu, kassapa, vacaniya. ","dn8:22.5":"Thanam kho panetam, kassapa, vijjati, yam annatitthiya paribbajaka evam vadeyyum: ","dn8:22.6":"‘sihanadanca samano gotamo nadati, parisasu ca nadati, no ca kho visarado nadati’ti. ","dn8:22.7":"Te: ‘ma hevan’tissu vacaniya. ","dn8:22.8":"‘Sihanadanca samano gotamo nadati, parisasu ca nadati, visarado ca nadati’ti evamassu, kassapa, vacaniya. ","dn8:22.9":"Thanam kho panetam, kassapa, vijjati, yam annatitthiya paribbajaka evam vadeyyum: ","dn8:22.10":"‘sihanadanca samano gotamo nadati, parisasu ca nadati, visarado ca nadati, no ca kho nam panham pucchanti …pe… ","dn8:22.11":"panhanca nam pucchanti; no ca kho nesam panham puttho byakaroti …pe… ","dn8:22.12":"panhanca nesam puttho byakaroti; no ca kho panhassa veyyakaranena cittam aradheti …pe… ","dn8:22.13":"panhassa ca veyyakaranena cittam aradheti; no ca kho sotabbam mannanti …pe… ","dn8:22.14":"sotabbancassa mannanti; no ca kho sutva pasidanti …pe… ","dn8:22.15":"sutva cassa pasidanti; no ca kho pasannakaram karonti …pe… ","dn8:22.16":"pasannakaranca karonti; no ca kho tathattaya patipajjanti …pe… ","dn8:22.17":"tathattaya ca patipajjanti; no ca kho patipanna aradhenti’ti. ","dn8:22.18":"Te: ‘ma hevan’tissu vacaniya. ","dn8:22.19":"‘Sihanadanca samano gotamo nadati, parisasu ca nadati, visarado ca nadati, panhanca nam pucchanti, panhanca nesam puttho byakaroti, panhassa ca veyyakaranena cittam aradheti, sotabbancassa mannanti, sutva cassa pasidanti, pasannakaranca karonti, tathattaya ca patipajjanti, patipanna ca aradhenti’ti evamassu, kassapa, vacaniya. ","dn8:23.0":"7. Titthiyaparivasakatha ","dn8:23.1":"Ekamidaham, kassapa, samayam rajagahe viharami gijjhakute pabbate. ","dn8:23.2":"Tatra mam annataro tapabrahmacari nigrodho nama adhijegucche panham apucchi. ","dn8:23.3":"Tassaham adhijegucche panham puttho byakasim. ","dn8:23.4":"Byakate ca pana me attamano ahosi param viya mattaya”ti. ","dn8:23.5":"“Ko hi, bhante, bhagavato dhammam sutva na attamano assa param viya mattaya? ","dn8:23.6":"Ahampi hi, bhante, bhagavato dhammam sutva attamano param viya mattaya. ","dn8:23.7":"Abhikkantam, bhante, abhikkantam, bhante. ","dn8:23.8":"Seyyathapi, bhante, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya: ‘cakkhumanto rupani dakkhanti’ti; evamevam bhagavata anekapariyayena dhammo pakasito. ","dn8:23.9":"Esaham, bhante, bhagavantam saranam gacchami, dhammanca bhikkhusanghanca. ","dn8:23.10":"Labheyyaham, bhante, bhagavato santike pabbajjam, labheyyam upasampadan”ti. ","dn8:24.1":"“Yo kho, kassapa, annatitthiyapubbo imasmim dhammavinaye akankhati pabbajjam, akankhati upasampadam, so cattaro mase parivasati, catunnam masanam accayena araddhacitta bhikkhu pabbajenti, upasampadenti bhikkhubhavaya. ","dn8:24.2":"Api ca mettha puggalavemattata vidita”ti. ","dn8:24.3":"“Sace, bhante, annatitthiyapubba imasmim dhammavinaye akankhanti pabbajjam, akankhanti upasampadam, cattaro mase parivasanti, catunnam masanam accayena araddhacitta bhikkhu pabbajenti, upasampadenti bhikkhubhavaya. Aham cattari vassani parivasissami, catunnam vassanam accayena araddhacitta bhikkhu pabbajentu, upasampadentu bhikkhubhavaya”ti. ","dn8:24.4":"Alattha kho acelo kassapo bhagavato santike pabbajjam, alattha upasampadam. ","dn8:24.5":"Acirupasampanno kho panayasma kassapo eko vupakattho appamatto atapi pahitatto viharanto na cirasseva—yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihasi. ","dn8:24.6":"“Khina jati, vusitam brahmacariyam, katam karaniyam, naparam itthattaya”ti abbhannasi. ","dn8:24.7":"Annataro kho panayasma kassapo arahatam ahositi. ","dn8:24.8":"Mahasihanadasuttam nitthitam atthamam. "}