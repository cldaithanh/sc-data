{"iti42:0.1":"Itivuttaka 42 ","iti42:0.2":"Dukanipata ","iti42:0.3":"Dutiyavagga ","iti42:0.4":"Sukkadhammasutta ","iti42:1.1":"Vuttanhetam bhagavata vuttamarahatati me sutam: ","iti42:2.1":"“Dveme, bhikkhave, sukka dhamma lokam palenti. ","iti42:2.2":"Katame dve? ","iti42:2.3":"Hiri ca, ottappanca. ","iti42:2.4":"Ime ce, bhikkhave, dve sukka dhamma lokam na paleyyum, nayidha pannayetha matati va matucchati va matulaniti va acariyabhariyati va garunam darati va. ","iti42:2.5":"Sambhedam loko agamissa yatha ajelaka kukkutasukara sonasingala. ","iti42:2.6":"Yasma ca kho, bhikkhave, ime dve sukka dhamma lokam palenti tasma pannayati matati va matucchati va matulaniti va acariyabhariyati va garunam darati va”ti. ","iti42:2.7":"Etamattham bhagava avoca. ","iti42:2.8":"Tatthetam iti vuccati: ","iti42:3.1":"“Yesance hiriottappam, ","iti42:3.2":"sabbada ca na vijjati; ","iti42:3.3":"Vokkanta sukkamula te, ","iti42:3.4":"jatimaranagamino. ","iti42:4.1":"Yesanca hiriottappam, ","iti42:4.2":"sada samma upatthita; ","iti42:4.3":"Virulhabrahmacariya te, ","iti42:4.4":"santo khinapunabbhava”ti. ","iti42:5.1":"Ayampi attho vutto bhagavata, iti me sutanti. ","iti42:5.2":"Pancamam. "}