{"an3.25:0.1":"Anguttara Nikaya 3.25 ","an3.25:0.2":"3. Puggalavagga ","an3.25:0.3":"Vajirupamasutta ","an3.25:1.1":"“Tayome, bhikkhave, puggala santo samvijjamana lokasmim. ","an3.25:1.2":"Katame tayo? ","an3.25:1.3":"Arukupamacitto puggalo, vijjupamacitto puggalo, vajirupamacitto puggalo. ","an3.25:1.4":"Katamo ca, bhikkhave, arukupamacitto puggalo? ","an3.25:1.5":"Idha, bhikkhave, ekacco puggalo kodhano hoti upayasabahulo ","an3.25:1.6":"appampi vutto samano abhisajjati kuppati byapajjati patitthiyati kopanca dosanca appaccayanca patukaroti. ","an3.25:1.7":"Seyyathapi, bhikkhave, duttharuko katthena va kathalaya va ghattito bhiyyoso mattaya asavam deti; ","an3.25:1.8":"evamevam kho, bhikkhave, idhekacco puggalo kodhano hoti upayasabahulo ","an3.25:1.9":"appampi vutto samano abhisajjati kuppati byapajjati patitthiyati kopanca dosanca appaccayanca patukaroti. ","an3.25:1.10":"Ayam vuccati, bhikkhave, arukupamacitto puggalo. ","an3.25:2.1":"Katamo ca, bhikkhave, vijjupamacitto puggalo? ","an3.25:2.2":"Idha, bhikkhave, ekacco puggalo ‘idam dukkhan’ti yathabhutam pajanati, ‘ayam dukkhasamudayo’ti yathabhutam pajanati, ‘ayam dukkhanirodho’ti yathabhutam pajanati, ‘ayam dukkhanirodhagamini patipada’ti yathabhutam pajanati. ","an3.25:2.3":"Seyyathapi, bhikkhave, cakkhuma puriso rattandhakaratimisayam vijjantarikaya rupani passeyya; ","an3.25:2.4":"evamevam kho, bhikkhave, idhekacco puggalo ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an3.25:2.5":"Ayam vuccati, bhikkhave, vijjupamacitto puggalo. ","an3.25:3.1":"Katamo ca, bhikkhave, vajirupamacitto puggalo? ","an3.25:3.2":"Idha, bhikkhave, ekacco puggalo asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","an3.25:3.3":"Seyyathapi, bhikkhave, vajirassa natthi kinci abhejjam mani va pasano va; ","an3.25:3.4":"evamevam kho, bhikkhave, idhekacco puggalo asavanam khaya …pe… upasampajja viharati. ","an3.25:3.5":"Ayam vuccati, bhikkhave, vajirupamacitto puggalo. ","an3.25:3.6":"Ime kho, bhikkhave, tayo puggala santo samvijjamana lokasmin”ti. ","an3.25:3.7":"Pancamam. "}