{"an7.56:0.1":"Anguttara Nikaya 7.56 ","an7.56:0.2":"6. Abyakatavagga ","an7.56:0.3":"Tissabrahmasutta ","an7.56:1.1":"Evam me sutam—","an7.56:1.2":"ekam samayam bhagava rajagahe viharati gijjhakute pabbate. ","an7.56:1.3":"Atha kho dve devata abhikkantaya rattiya abhikkantavanna kevalakappam gijjhakutam obhasetva yena bhagava tenupasankamimsu; upasankamitva bhagavantam abhivadetva ekamantam atthamsu. Ekamantam thita kho eka devata bhagavantam etadavoca: ","an7.56:1.4":"“eta, bhante, bhikkhuniyo vimutta”ti. ","an7.56:1.5":"Apara devata bhagavantam etadavoca: ","an7.56:1.6":"“eta, bhante, bhikkhuniyo anupadisesa suvimutta”ti. ","an7.56:1.7":"Idamavocum ta devata. ","an7.56:1.8":"Samanunno sattha ahosi. ","an7.56:1.9":"Atha kho ta devata “samanunno sattha”ti bhagavantam abhivadetva padakkhinam katva tatthevantaradhayimsu. ","an7.56:2.1":"Atha kho bhagava tassa rattiya accayena bhikkhu amantesi: ","an7.56:2.2":"“imam, bhikkhave, rattim dve devata abhikkantaya rattiya abhikkantavanna kevalakappam gijjhakutam obhasetva yenaham tenupasankamimsu; upasankamitva mam abhivadetva ekamantam atthamsu. Ekamantam thita kho, bhikkhave, eka devata mam etadavoca: ","an7.56:2.3":"‘eta, bhante, bhikkhuniyo vimutta’ti. ","an7.56:2.4":"Apara devata mam etadavoca: ","an7.56:2.5":"‘eta, bhante, bhikkhuniyo anupadisesa suvimutta’ti. ","an7.56:2.6":"Idamavocum, bhikkhave, ta devata. ","an7.56:2.7":"Idam vatva mam abhivadetva padakkhinam katva tatthevantaradhayimsu”ti. ","an7.56:3.1":"Tena kho pana samayena ayasma mahamoggallano bhagavato avidure nisinno hoti. ","an7.56:3.2":"Atha kho ayasmato mahamoggallanassa etadahosi: ","an7.56:3.3":"“katamesanam kho devanam evam nanam hoti: ","an7.56:3.4":"‘saupadisese va saupadisesoti, anupadisese va anupadiseso’”ti? ","an7.56:3.5":"Tena kho pana samayena tisso nama bhikkhu adhunakalankato annataram brahmalokam upapanno hoti. ","an7.56:3.6":"Tatrapi nam evam jananti: ","an7.56:3.7":"“tisso brahma mahiddhiko mahanubhavo”ti. ","an7.56:4.1":"Atha kho ayasma mahamoggallano—seyyathapi nama balava puriso saminjitam va baham pasareyya, pasaritam va baham saminjeyya; evamevam—gijjhakute pabbate antarahito tasmim brahmaloke paturahosi. ","an7.56:4.2":"Addasa kho tisso brahma ayasmantam mahamoggallanam duratova agacchantam. ","an7.56:4.3":"Disva ayasmantam mahamoggallanam etadavoca: ","an7.56:4.4":"“ehi kho, marisa moggallana; ","an7.56:4.5":"svagatam, marisa moggallana. ","an7.56:4.6":"Cirassam kho, marisa moggallana, imam pariyayamakasi, yadidam idhagamanaya. ","an7.56:4.7":"Nisida, marisa moggallana, idamasanam pannattan”ti. ","an7.56:4.8":"Nisidi kho ayasma mahamoggallano pannatte asane. ","an7.56:4.9":"Tissopi kho brahma ayasmantam mahamoggallanam abhivadetva ekamantam nisidi. ","an7.56:4.10":"Ekamantam nisinnam kho tissam brahmanam ayasma mahamoggallano etadavoca: ","an7.56:4.11":"“katamesanam kho, tissa, devanam evam nanam hoti: ","an7.56:4.12":"‘saupadisese va saupadisesoti, anupadisese va anupadiseso’”ti? ","an7.56:4.13":"“Brahmakayikanam kho, marisa moggallana, devanam evam nanam hoti: ","an7.56:4.14":"‘saupadisese va saupadisesoti, anupadisese va anupadiseso’”ti. ","an7.56:5.1":"“Sabbesanneva kho, tissa, brahmakayikanam devanam evam nanam hoti: ","an7.56:5.2":"‘saupadisese va saupadisesoti, anupadisese va anupadiseso’”ti? ","an7.56:5.3":"“Na kho, marisa moggallana, sabbesam brahmakayikanam devanam evam nanam hoti: ","an7.56:5.4":"‘saupadisese va saupadisesoti, anupadisese va anupadiseso’ti. ","an7.56:6.1":"Ye kho te, marisa moggallana, brahmakayika deva brahmena ayuna santuttha brahmena vannena brahmena sukhena brahmena yasena brahmena adhipateyyena santuttha, te uttari nissaranam yathabhutam nappajananti. ","an7.56:6.2":"Tesam na evam nanam hoti: ","an7.56:6.3":"‘saupadisese va saupadisesoti, anupadisese va anupadiseso’ti. ","an7.56:6.4":"Ye ca kho te, marisa moggallana, brahmakayika deva brahmena ayuna asantuttha, brahmena vannena brahmena sukhena brahmena yasena brahmena adhipateyyena asantuttha, te ca uttari nissaranam yathabhutam pajananti. ","an7.56:6.5":"Tesam evam nanam hoti: ","an7.56:6.6":"‘saupadisese va saupadisesoti, anupadisese va anupadiseso’ti. ","an7.56:7.1":"Idha, marisa moggallana, bhikkhu ubhatobhagavimutto hoti. ","an7.56:7.2":"Tamenam te deva evam jananti: ","an7.56:7.3":"‘ayam kho ayasma ubhatobhagavimutto. ","an7.56:7.4":"Yavassa kayo thassati tava nam dakkhanti devamanussa. ","an7.56:7.5":"Kayassa bheda na nam dakkhanti devamanussa’ti. ","an7.56:7.6":"Evampi kho, marisa moggallana, tesam devanam nanam hoti: ","an7.56:7.7":"‘saupadisese va saupadisesoti, anupadisese va anupadiseso’ti. ","an7.56:8.1":"Idha pana, marisa moggallana, bhikkhu pannavimutto hoti. ","an7.56:8.2":"Tamenam te deva evam jananti: ","an7.56:8.3":"‘ayam kho ayasma pannavimutto. ","an7.56:8.4":"Yavassa kayo thassati tava nam dakkhanti devamanussa. ","an7.56:8.5":"Kayassa bheda na nam dakkhanti devamanussa’ti. ","an7.56:8.6":"Evampi kho, marisa moggallana, tesam devanam nanam hoti: ","an7.56:8.7":"‘saupadisese va saupadisesoti, anupadisese va anupadiseso’ti. ","an7.56:9.1":"Idha pana, marisa moggallana, bhikkhu kayasakkhi hoti. ","an7.56:9.2":"Tamenam deva evam jananti: ","an7.56:9.3":"‘ayam kho ayasma kayasakkhi. ","an7.56:9.4":"Appeva nama ayamayasma anulomikani senasanani patisevamano kalyanamitte bhajamano indriyani samannanayamano—","an7.56:9.5":"yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihareyya’ti. ","an7.56:9.6":"Evampi kho, marisa moggallana, tesam devanam nanam hoti: ","an7.56:9.7":"‘saupadisese va saupadisesoti, anupadisese va anupadiseso’ti. ","an7.56:10.1":"Idha pana, marisa moggallana, bhikkhu ditthippatto hoti …pe… ","an7.56:10.2":"saddhavimutto hoti …pe… ","an7.56:10.3":"dhammanusari hoti. ","an7.56:10.4":"Tamenam te deva evam jananti: ","an7.56:10.5":"‘ayam kho ayasma dhammanusari. ","an7.56:10.6":"Appeva nama ayamayasma anulomikani senasanani patisevamano kalyanamitte bhajamano indriyani samannanayamano—","an7.56:10.7":"yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihareyya’ti. ","an7.56:10.8":"Evampi kho, marisa moggallana, tesam devanam nanam hoti: ","an7.56:10.9":"‘saupadisese va saupadisesoti, anupadisese va anupadiseso’”ti. ","an7.56:11.1":"Atha kho ayasma mahamoggallano tissassa brahmuno bhasitam abhinanditva anumoditva—seyyathapi nama balava puriso saminjitam va baham pasareyya, pasaritam va baham saminjeyya; evamevam—brahmaloke antarahito gijjhakute pabbate paturahosi. ","an7.56:11.2":"Atha kho ayasma mahamoggallano yena bhagava tenupasankami; upasankamitva bhagavantam abhivadetva ekamantam nisidi. ","an7.56:11.3":"Ekamantam nisinno kho ayasma mahamoggallano yavatako ahosi tissena brahmuna saddhim kathasallapo tam sabbam bhagavato arocesi. ","an7.56:12.1":"“Na hi pana te, moggallana, tisso brahma sattamam animittaviharim puggalam deseti”. ","an7.56:12.2":"“Etassa, bhagava, kalo, etassa, sugata, kalo. ","an7.56:12.3":"Yam bhagava sattamam animittaviharim puggalam deseyya. Bhagavato sutva bhikkhu dharessanti”ti. ","an7.56:12.4":"“Tena hi, moggallana, sunahi, sadhukam manasi karohi; bhasissami”ti. ","an7.56:12.5":"“Evam, bhante”ti kho ayasma mahamoggallano bhagavato paccassosi. ","an7.56:12.6":"Bhagava etadavoca: ","an7.56:13.1":"“Idha, moggallana, bhikkhu sabbanimittanam amanasikara animittam cetosamadhim upasampajja viharati. ","an7.56:13.2":"Tamenam te deva evam jananti: ","an7.56:13.3":"‘ayam kho ayasma sabbanimittanam amanasikara animittam cetosamadhim upasampajja viharati. ","an7.56:13.4":"Appeva nama ayamayasma anulomikani senasanani patisevamano kalyanamitte bhajamano indriyani samannanayamano—","an7.56:13.5":"yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihareyya’ti. ","an7.56:13.6":"Evam kho, moggallana, tesam devanam nanam hoti: ","an7.56:13.7":"‘saupadisese va saupadisesoti, anupadisese va anupadiseso’”ti. ","an7.56:13.8":"Tatiyam. "}