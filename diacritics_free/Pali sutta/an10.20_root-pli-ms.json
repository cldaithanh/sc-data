{"an10.20:0.1":"Anguttara Nikaya 10.20 ","an10.20:0.2":"2. Nathavagga ","an10.20:0.3":"Dutiyaariyavasasutta ","an10.20:1.1":"Ekam samayam bhagava kurusu viharati kammasadhammam nama kurunam nigamo. ","an10.20:1.2":"Tatra kho bhagava bhikkhu amantesi …pe…. ","an10.20:2.1":"“Dasayime, bhikkhave, ariyavasa, ye ariya avasimsu va avasanti va avasissanti va. ","an10.20:2.2":"Katame dasa? ","an10.20:2.3":"Idha, bhikkhave, bhikkhu pancangavippahino hoti, chalangasamannagato, ekarakkho, caturapasseno, panunnapaccekasacco, samavayasatthesano, anavilasankappo, passaddhakayasankharo, suvimuttacitto, suvimuttapanno. ","an10.20:3.1":"Kathanca, bhikkhave, bhikkhu pancangavippahino hoti? ","an10.20:3.2":"Idha, bhikkhave, bhikkhuno kamacchando pahino hoti, byapado pahino hoti, thinamiddham pahinam hoti, uddhaccakukkuccam pahinam hoti, vicikiccha pahina hoti. ","an10.20:3.3":"Evam kho, bhikkhave, bhikkhu pancangavippahino hoti. ","an10.20:4.1":"Kathanca, bhikkhave, bhikkhu chalangasamannagato hoti? ","an10.20:4.2":"Idha, bhikkhave, bhikkhu cakkhuna rupam disva neva sumano hoti na dummano, upekkhako viharati sato sampajano. ","an10.20:4.3":"Sotena saddam sutva … ","an10.20:4.4":"ghanena gandham ghayitva … ","an10.20:4.5":"jivhaya rasam sayitva … ","an10.20:4.6":"kayena photthabbam phusitva … ","an10.20:4.7":"manasa dhammam vinnaya neva sumano hoti na dummano, upekkhako viharati sato sampajano. ","an10.20:4.8":"Evam kho, bhikkhave, bhikkhu chalangasamannagato hoti. ","an10.20:5.1":"Kathanca, bhikkhave, bhikkhu ekarakkho hoti? ","an10.20:5.2":"Idha, bhikkhave, bhikkhu satarakkhena cetasa samannagato hoti. ","an10.20:5.3":"Evam kho, bhikkhave, bhikkhu ekarakkho hoti. ","an10.20:6.1":"Kathanca, bhikkhave, bhikkhu caturapasseno hoti? ","an10.20:6.2":"Idha, bhikkhave, bhikkhu sankhayekam patisevati, sankhayekam adhivaseti, sankhayekam parivajjeti, sankhayekam vinodeti. ","an10.20:6.3":"Evam kho, bhikkhave, bhikkhu caturapasseno hoti. ","an10.20:7.1":"Kathanca, bhikkhave, bhikkhu panunnapaccekasacco hoti? ","an10.20:7.2":"Idha, bhikkhave, bhikkhuno yani tani puthusamanabrahmananam puthupaccekasaccani, seyyathidam: ","an10.20:7.3":"‘sassato loko’ti va, ‘asassato loko’ti va, ‘antava loko’ti va, ‘anantava loko’ti va, ‘tam jivam tam sariran’ti va, ‘annam jivam annam sariran’ti va, ‘hoti tathagato param marana’ti va, ‘na hoti tathagato param marana’ti va, ‘hoti ca na ca hoti tathagato param marana’ti va, ‘neva hoti na na hoti tathagato param marana’ti va, ","an10.20:7.4":"sabbani tani nunnani honti panunnani cattani vantani muttani pahinani patinissatthani. ","an10.20:7.5":"Evam kho, bhikkhave, bhikkhu panunnapaccekasacco hoti. ","an10.20:8.1":"Kathanca, bhikkhave, bhikkhu samavayasatthesano hoti? ","an10.20:8.2":"Idha, bhikkhave, bhikkhuno kamesana pahina hoti, bhavesana pahina hoti, brahmacariyesana patippassaddha. ","an10.20:8.3":"Evam kho, bhikkhave, bhikkhu samavayasatthesano hoti. ","an10.20:9.1":"Kathanca, bhikkhave, bhikkhu anavilasankappo hoti? ","an10.20:9.2":"Idha, bhikkhave, bhikkhuno kamasankappo pahino hoti, byapadasankappo pahino hoti, vihimsasankappo pahino hoti. ","an10.20:9.3":"Evam kho, bhikkhave, bhikkhu anavilasankappo hoti. ","an10.20:10.1":"Kathanca, bhikkhave, bhikkhu passaddhakayasankharo hoti? ","an10.20:10.2":"Idha, bhikkhave, bhikkhu sukhassa ca pahana dukkhassa ca pahana pubbeva somanassadomanassanam atthangama adukkhamasukham upekkhasatiparisuddhim catuttham jhanam upasampajja viharati. ","an10.20:10.3":"Evam kho, bhikkhave, bhikkhu passaddhakayasankharo hoti. ","an10.20:11.1":"Kathanca, bhikkhave, bhikkhu suvimuttacitto hoti? ","an10.20:11.2":"Idha, bhikkhave, bhikkhuno raga cittam vimuttam hoti, dosa cittam vimuttam hoti, moha cittam vimuttam hoti. ","an10.20:11.3":"Evam kho, bhikkhave, bhikkhu suvimuttacitto hoti. ","an10.20:12.1":"Kathanca, bhikkhave, bhikkhu suvimuttapanno hoti? ","an10.20:12.2":"Idha, bhikkhave, bhikkhu ‘rago me pahino ucchinnamulo talavatthukato anabhavankato ayatim anuppadadhammo’ti pajanati, doso me pahino …pe… ‘moho me pahino ucchinnamulo talavatthukato anabhavankato ayatim anuppadadhammo’ti pajanati. ","an10.20:12.3":"Evam kho, bhikkhave, bhikkhu suvimuttapanno hoti. ","an10.20:13.1":"Ye hi keci, bhikkhave, atitamaddhanam ariya ariyavase avasimsu, sabbe te imeva dasa ariyavase avasimsu; ","an10.20:13.2":"ye hi keci, bhikkhave, anagatamaddhanam ariya ariyavase avasissanti, sabbe te imeva dasa ariyavase avasissanti; ","an10.20:13.3":"ye hi keci, bhikkhave, etarahi ariya ariyavase avasanti, sabbe te imeva dasa ariyavase avasanti. ","an10.20:13.4":"Ime kho, bhikkhave, dasa ariyavasa, ye ariya avasimsu va avasanti va avasissanti va”ti. ","an10.20:13.5":"Dasamam. ","an10.20:13.6":"Nathavaggo dutiyo. ","an10.20:14.0":"Tassuddanam ","an10.20:14.1":"Senasananca pancangam, ","an10.20:14.2":"Samyojanakhilena ca; ","an10.20:14.3":"Appamado ahuneyyo, ","an10.20:14.4":"Dve natha dve ariyavasati. "}