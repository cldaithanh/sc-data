{"sn9.9:0.1":"Samyutta Nikaya 9.9 ","sn9.9:0.2":"1. Vanavagga ","sn9.9:0.3":"Vajjiputtasutta ","sn9.9:1.1":"Ekam samayam annataro vajjiputtako bhikkhu vesaliyam viharati annatarasmim vanasande. ","sn9.9:1.2":"Tena kho pana samayena vesaliyam vajjiputtako sabbaratticaro hoti. ","sn9.9:1.3":"Atha kho so bhikkhu vesaliya turiyatalitavaditanigghosasaddam sutva paridevamano tayam velayam imam gatham abhasi: ","sn9.9:2.1":"“Ekaka mayam aranne viharama, ","sn9.9:2.2":"Apaviddhamva vanasmim darukam; ","sn9.9:2.3":"Etadisikaya rattiya, ","sn9.9:2.4":"Ko su namamhehi papiyo”ti. ","sn9.9:3.1":"Atha kho ya tasmim vanasande adhivattha devata tassa bhikkhuno anukampika atthakama tam bhikkhum samvejetukama yena so bhikkhu tenupasankami; upasankamitva tam bhikkhum gathaya ajjhabhasi: ","sn9.9:4.1":"“Ekakova tvam aranne viharasi, ","sn9.9:4.2":"Apaviddhamva vanasmim darukam; ","sn9.9:4.3":"Tassa te bahuka pihayanti, ","sn9.9:4.4":"Nerayika viya saggagaminan”ti. ","sn9.9:5.1":"Atha kho so bhikkhu taya devataya samvejito samvegamapaditi. "}