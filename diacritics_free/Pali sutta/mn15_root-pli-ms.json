{"mn15:0.1":"Majjhima Nikaya 15 ","mn15:0.2":"Anumanasutta ","mn15:1.1":"Evam me sutam—","mn15:1.2":"ekam samayam ayasma mahamoggallano bhaggesu viharati susumaragire bhesakalavane migadaye. ","mn15:1.3":"Tatra kho ayasma mahamoggallano bhikkhu amantesi: ","mn15:1.4":"“avuso bhikkhavo”ti. ","mn15:1.5":"“Avuso”ti kho te bhikkhu ayasmato mahamoggallanassa paccassosum. ","mn15:1.6":"Ayasma mahamoggallano etadavoca: ","mn15:2.1":"“Pavareti cepi, avuso, bhikkhu: ","mn15:2.2":"‘vadantu mam ayasmanto, vacaniyomhi ayasmantehi’ti, so ca hoti dubbaco, dovacassakaranehi dhammehi samannagato, akkhamo appadakkhinaggahi anusasanim, atha kho nam sabrahmacari na ceva vattabbam mannanti, na ca anusasitabbam mannanti, na ca tasmim puggale vissasam apajjitabbam mannanti. ","mn15:3.1":"Katame cavuso, dovacassakarana dhamma? ","mn15:3.2":"Idhavuso, bhikkhu papiccho hoti, papikanam icchanam vasam gato. ","mn15:3.3":"Yampavuso, bhikkhu papiccho hoti, papikanam icchanam vasam gato—","mn15:3.4":"ayampi dhammo dovacassakarano. ","mn15:3.5":"Puna caparam, avuso, bhikkhu attukkamsako hoti paravambhi. ","mn15:3.6":"Yampavuso, bhikkhu attukkamsako hoti paravambhi—","mn15:3.7":"ayampi dhammo dovacassakarano. ","mn15:3.8":"Puna caparam, avuso, bhikkhu kodhano hoti kodhabhibhuto. ","mn15:3.9":"Yampavuso, bhikkhu kodhano hoti kodhabhibhuto—","mn15:3.10":"ayampi dhammo dovacassakarano. ","mn15:3.11":"Puna caparam, avuso, bhikkhu kodhano hoti kodhahetu upanahi. ","mn15:3.12":"Yampavuso, bhikkhu kodhano hoti kodhahetu upanahi—","mn15:3.13":"ayampi dhammo dovacassakarano. ","mn15:3.14":"Puna caparam, avuso, bhikkhu kodhano hoti kodhahetu abhisangi. ","mn15:3.15":"Yampavuso, bhikkhu kodhano hoti kodhahetu abhisangi—","mn15:3.16":"ayampi dhammo dovacassakarano. ","mn15:3.17":"Puna caparam, avuso, bhikkhu kodhano hoti kodhasamanta vacam nicchareta. ","mn15:3.18":"Yampavuso, bhikkhu kodhano hoti kodhasamanta vacam nicchareta—","mn15:3.19":"ayampi dhammo dovacassakarano. ","mn15:3.20":"Puna caparam, avuso, bhikkhu codito codakena codakam patippharati. ","mn15:3.21":"Yampavuso, bhikkhu codito codakena codakam patippharati—","mn15:3.22":"ayampi dhammo dovacassakarano. ","mn15:3.23":"Puna caparam, avuso, bhikkhu codito codakena codakam apasadeti. ","mn15:3.24":"Yampavuso, bhikkhu codito codakena codakam apasadeti—","mn15:3.25":"ayampi dhammo dovacassakarano. ","mn15:3.26":"Puna caparam, avuso, bhikkhu codito codakena codakassa paccaropeti. ","mn15:3.27":"Yampavuso, bhikkhu codito codakena codakassa paccaropeti—","mn15:3.28":"ayampi dhammo dovacassakarano. ","mn15:3.29":"Puna caparam, avuso, bhikkhu codito codakena annenannam paticarati, bahiddha katham apanameti, kopanca dosanca appaccayanca patukaroti. ","mn15:3.30":"Yampavuso, bhikkhu codito codakena annenannam paticarati, bahiddha katham apanameti, kopanca dosanca appaccayanca patukaroti—","mn15:3.31":"ayampi dhammo dovacassakarano. ","mn15:3.32":"Puna caparam, avuso, bhikkhu codito codakena apadane na sampayati. ","mn15:3.33":"Yampavuso, bhikkhu codito codakena apadane na sampayati—","mn15:3.34":"ayampi dhammo dovacassakarano. ","mn15:3.35":"Puna caparam, avuso, bhikkhu makkhi hoti palasi. ","mn15:3.36":"Yampavuso, bhikkhu makkhi hoti palasi—","mn15:3.37":"ayampi dhammo dovacassakarano. ","mn15:3.38":"Puna caparam, avuso, bhikkhu issuki hoti macchari. ","mn15:3.39":"Yampavuso, bhikkhu issuki hoti macchari—","mn15:3.40":"ayampi dhammo dovacassakarano. ","mn15:3.41":"Puna caparam, avuso, bhikkhu satho hoti mayavi. ","mn15:3.42":"Yampavuso, bhikkhu satho hoti mayavi—","mn15:3.43":"ayampi dhammo dovacassakarano. ","mn15:3.44":"Puna caparam, avuso, bhikkhu thaddho hoti atimani. ","mn15:3.45":"Yampavuso, bhikkhu thaddho hoti atimani—","mn15:3.46":"ayampi dhammo dovacassakarano. ","mn15:3.47":"Puna caparam, avuso, bhikkhu sanditthiparamasi hoti adhanaggahi duppatinissaggi. ","mn15:3.48":"Yampavuso, bhikkhu sanditthiparamasi hoti adhanaggahi duppatinissaggi—","mn15:3.49":"ayampi dhammo dovacassakarano. ","mn15:3.50":"Ime vuccantavuso, dovacassakarana dhamma. ","mn15:4.1":"No cepi, avuso, bhikkhu pavareti: ","mn15:4.2":"‘vadantu mam ayasmanto, vacaniyomhi ayasmantehi’ti, so ca hoti suvaco, sovacassakaranehi dhammehi samannagato, khamo padakkhinaggahi anusasanim, atha kho nam sabrahmacari vattabbanceva mannanti, anusasitabbanca mannanti, tasminca puggale vissasam apajjitabbam mannanti. ","mn15:5.1":"Katame cavuso, sovacassakarana dhamma? ","mn15:5.2":"Idhavuso, bhikkhu na papiccho hoti, na papikanam icchanam vasam gato. ","mn15:5.3":"Yampavuso, bhikkhu na papiccho hoti na papikanam icchanam vasam gato—","mn15:5.4":"ayampi dhammo sovacassakarano. ","mn15:5.5":"Puna caparam, avuso, bhikkhu anattukkamsako hoti aparavambhi. ","mn15:5.6":"Yampavuso, bhikkhu anattukkamsako hoti aparavambhi—","mn15:5.7":"ayampi dhammo sovacassakarano. ","mn15:5.8":"Puna caparam, avuso, bhikkhu na kodhano hoti na kodhabhibhuto. ","mn15:5.9":"Yampavuso, bhikkhu na kodhano hoti na kodhabhibhuto—","mn15:5.10":"ayampi dhammo sovacassakarano. ","mn15:5.11":"Puna caparam, avuso, bhikkhu na kodhano hoti na kodhahetu upanahi. ","mn15:5.12":"Yampavuso, bhikkhu na kodhano hoti na kodhahetu upanahi—","mn15:5.13":"ayampi dhammo sovacassakarano. ","mn15:5.14":"Puna caparam, avuso, bhikkhu na kodhano hoti na kodhahetu abhisangi. ","mn15:5.15":"Yampavuso, bhikkhu na kodhano hoti na kodhahetu abhisangi—","mn15:5.16":"ayampi dhammo sovacassakarano. ","mn15:5.17":"Puna caparam, avuso, bhikkhu na kodhano hoti na kodhasamanta vacam nicchareta. ","mn15:5.18":"Yampavuso, bhikkhu na kodhano hoti na kodhasamanta vacam nicchareta—","mn15:5.19":"ayampi dhammo sovacassakarano. ","mn15:5.20":"Puna caparam, avuso, bhikkhu codito codakena codakam nappatippharati. ","mn15:5.21":"Yampavuso, bhikkhu codito codakena codakam nappatippharati—","mn15:5.22":"ayampi dhammo sovacassakarano. ","mn15:5.23":"Puna caparam, avuso, bhikkhu codito codakena codakam na apasadeti. ","mn15:5.24":"Yampavuso, bhikkhu codito codakena codakam na apasadeti—","mn15:5.25":"ayampi dhammo sovacassakarano. ","mn15:5.26":"Puna caparam, avuso, bhikkhu codito codakena codakassa na paccaropeti. ","mn15:5.27":"Yampavuso, bhikkhu codito codakena codakassa na paccaropeti—","mn15:5.28":"ayampi dhammo sovacassakarano. ","mn15:5.29":"Puna caparam, avuso, bhikkhu codito codakena na annenannam paticarati, na bahiddha katham apanameti, na kopanca dosanca appaccayanca patukaroti. ","mn15:5.30":"Yampavuso, bhikkhu codito codakena na annenannam paticarati, na bahiddha katham apanameti, na kopanca dosanca appaccayanca patukaroti—","mn15:5.31":"ayampi dhammo sovacassakarano. ","mn15:5.32":"Puna caparam, avuso, bhikkhu codito codakena apadane sampayati. ","mn15:5.33":"Yampavuso, bhikkhu codito codakena apadane sampayati—","mn15:5.34":"ayampi dhammo sovacassakarano. ","mn15:5.35":"Puna caparam, avuso, bhikkhu amakkhi hoti apalasi. ","mn15:5.36":"Yampavuso, bhikkhu amakkhi hoti apalasi—","mn15:5.37":"ayampi dhammo sovacassakarano. ","mn15:5.38":"Puna caparam, avuso, bhikkhu anissuki hoti amacchari. ","mn15:5.39":"Yampavuso, bhikkhu anissuki hoti amacchari—","mn15:5.40":"ayampi dhammo sovacassakarano. ","mn15:5.41":"Puna caparam, avuso, bhikkhu asatho hoti amayavi. ","mn15:5.42":"Yampavuso, bhikkhu asatho hoti amayavi—","mn15:5.43":"ayampi dhammo sovacassakarano. ","mn15:5.44":"Puna caparam, avuso, bhikkhu atthaddho hoti anatimani. ","mn15:5.45":"Yampavuso, bhikkhu atthaddho hoti anatimani—","mn15:5.46":"ayampi dhammo sovacassakarano. ","mn15:5.47":"Puna caparam, avuso, bhikkhu asanditthiparamasi hoti anadhanaggahi suppatinissaggi. ","mn15:5.48":"Yampavuso, bhikkhu asanditthiparamasi hoti, anadhanaggahi suppatinissaggi—","mn15:5.49":"ayampi dhammo sovacassakarano. ","mn15:5.50":"Ime vuccantavuso, sovacassakarana dhamma. ","mn15:6.1":"Tatravuso, bhikkhuna attanava attanam evam anuminitabbam: ","mn15:6.2":"‘yo khvayam puggalo papiccho, papikanam icchanam vasam gato, ayam me puggalo appiyo amanapo; ","mn15:6.3":"ahanceva kho panassam papiccho papikanam icchanam vasam gato, ahampassam paresam appiyo amanapo’ti. ","mn15:6.4":"Evam janantenavuso, bhikkhuna ‘na papiccho bhavissami, na papikanam icchanam vasam gato’ti cittam uppadetabbam. ","mn15:6.5":"‘Yo khvayam puggalo attukkamsako paravambhi, ayam me puggalo appiyo amanapo; ","mn15:6.6":"ahanceva kho panassam attukkamsako paravambhi, ahampassam paresam appiyo amanapo’ti. ","mn15:6.7":"Evam janantenavuso, bhikkhuna ‘anattukkamsako bhavissami aparavambhi’ti cittam uppadetabbam. ","mn15:6.8":"‘Yo khvayam puggalo kodhano kodhabhibhuto, ayam me puggalo appiyo amanapo. ","mn15:6.9":"Ahanceva kho panassam kodhano kodhabhibhuto, ahampassam paresam appiyo amanapo’ti. ","mn15:6.10":"Evam janantenavuso, bhikkhuna ‘na kodhano bhavissami na kodhabhibhuto’ti cittam uppadetabbam. ","mn15:6.11":"‘Yo khvayam puggalo kodhano kodhahetu upanahi, ayam me puggalo appiyo amanapo; ","mn15:6.12":"ahanceva kho panassam kodhano kodhahetu upanahi, ahampassam paresam appiyo amanapo’ti. ","mn15:6.13":"Evam janantenavuso, bhikkhuna ‘na kodhano bhavissami na kodhahetu upanahi’ti cittam uppadetabbam. ","mn15:6.14":"‘Yo khvayam puggalo kodhano kodhahetu abhisangi, ayam me puggalo appiyo amanapo; ","mn15:6.15":"ahanceva kho panassam kodhano kodhahetu abhisangi, ahampassam paresam appiyo amanapo’ti. ","mn15:6.16":"Evam janantenavuso, bhikkhuna ‘na kodhano bhavissami na kodhahetu abhisangi’ti cittam uppadetabbam. ","mn15:6.17":"‘Yo khvayam puggalo kodhano kodhasamanta vacam nicchareta, ayam me puggalo appiyo amanapo; ","mn15:6.18":"ahanceva kho panassam kodhano kodhasamanta vacam nicchareta, ahampassam paresam appiyo amanapo’ti. ","mn15:6.19":"Evam janantenavuso, bhikkhuna ‘na kodhano bhavissami na kodhasamanta vacam niccharessami’ti cittam uppadetabbam. ","mn15:6.20":"‘Yo khvayam puggalo codito codakena codakam patippharati, ayam me puggalo appiyo amanapo; ","mn15:6.21":"ahanceva kho pana codito codakena codakam patipphareyyam, ahampassam paresam appiyo amanapo’ti. ","mn15:6.22":"Evam janantenavuso, bhikkhuna ‘codito codakena codakam nappatippharissami’ti cittam uppadetabbam. ","mn15:6.23":"‘Yo khvayam puggalo codito codakena codakam apasadeti, ayam me puggalo appiyo amanapo; ","mn15:6.24":"ahanceva kho pana codito codakena codakam apasadeyyam, ahampassam paresam appiyo amanapo’ti. ","mn15:6.25":"Evam janantenavuso, bhikkhuna ‘codito codakena codakam na apasadessami’ti cittam uppadetabbam. ","mn15:6.26":"‘Yo khvayam puggalo codito codakena codakassa paccaropeti, ayam me puggalo appiyo amanapo; ","mn15:6.27":"ahanceva kho pana codito codakena codakassa paccaropeyyam, ahampassam paresam appiyo amanapo’ti. ","mn15:6.28":"Evam janantenavuso, bhikkhuna ‘codito codakena codakassa na paccaropessami’ti cittam uppadetabbam. ","mn15:6.29":"‘Yo khvayam puggalo codito codakena annenannam paticarati, bahiddha katham apanameti, kopanca dosanca appaccayanca patukaroti, ayam me puggalo appiyo amanapo; ","mn15:6.30":"ahanceva kho pana codito codakena annenannam paticareyyam, bahiddha katham apanameyyam, kopanca dosanca appaccayanca patukareyyam, ahampassam paresam appiyo amanapo’ti. ","mn15:6.31":"Evam janantenavuso, bhikkhuna ‘codito codakena na annenannam paticarissami, na bahiddha katham apanamessami, na kopanca dosanca appaccayanca patukarissami’ti cittam uppadetabbam. ","mn15:6.32":"‘Yo khvayam puggalo codito codakena apadane na sampayati, ayam me puggalo appiyo amanapo; ","mn15:6.33":"ahanceva kho pana codito codakena apadane na sampayeyyam, ahampassam paresam appiyo amanapo’ti. ","mn15:6.34":"Evam janantenavuso, bhikkhuna ‘codito codakena apadane sampayissami’ti cittam uppadetabbam. ","mn15:6.35":"‘Yo khvayam puggalo makkhi palasi, ayam me puggalo appiyo amanapo; ","mn15:6.36":"ahanceva kho panassam makkhi palasi, ahampassam paresam appiyo amanapo’ti. ","mn15:6.37":"Evam janantenavuso, bhikkhuna ‘amakkhi bhavissami apalasi’ti cittam uppadetabbam. ","mn15:6.38":"‘Yo khvayam puggalo issuki macchari, ayam me puggalo appiyo amanapo; ","mn15:6.39":"ahanceva kho panassam issuki macchari, ahampassam paresam appiyo amanapo’ti. ","mn15:6.40":"Evam janantenavuso, bhikkhuna ‘anissuki bhavissami amacchari’ti cittam uppadetabbam. ","mn15:6.41":"‘Yo khvayam puggalo satho mayavi, ayam me puggalo appiyo amanapo; ","mn15:6.42":"ahanceva kho panassam satho mayavi, ahampassam paresam appiyo amanapo’ti. ","mn15:6.43":"Evam janantenavuso, bhikkhuna ‘asatho bhavissami amayavi’ti cittam uppadetabbam. ","mn15:6.44":"‘Yo khvayam puggalo thaddho atimani, ayam me puggalo appiyo amanapo; ","mn15:6.45":"ahanceva kho panassam thaddho atimani, ahampassam paresam appiyo amanapo’ti. ","mn15:6.46":"Evam janantenavuso, bhikkhuna ‘atthaddho bhavissami anatimani’ti cittam uppadetabbam. ","mn15:6.47":"‘Yo khvayam puggalo sanditthiparamasi adhanaggahi duppatinissaggi, ayam me puggalo appiyo amanapo; ","mn15:6.48":"ahanceva kho panassam sanditthiparamasi adhanaggahi duppatinissaggi, ahampassam paresam appiyo amanapo’ti. ","mn15:6.49":"Evam janantenavuso, bhikkhuna ‘asanditthiparamasi bhavissami anadhanaggahi suppatinissaggi’ti cittam uppadetabbam. ","mn15:7.1":"Tatravuso, bhikkhuna attanava attanam evam paccavekkhitabbam: ","mn15:7.2":"‘kim nu khomhi papiccho, papikanam icchanam vasam gato’ti? ","mn15:7.3":"Sace, avuso, bhikkhu paccavekkhamano evam janati: ","mn15:7.4":"‘papiccho khomhi, papikanam icchanam vasam gato’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.5":"Sace panavuso, bhikkhu paccavekkhamano evam janati: ","mn15:7.6":"‘na khomhi papiccho, na papikanam icchanam vasam gato’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.7":"Puna caparam, avuso, bhikkhuna attanava attanam evam paccavekkhitabbam: ","mn15:7.8":"‘kim nu khomhi attukkamsako paravambhi’ti? ","mn15:7.9":"Sace, avuso, bhikkhu paccavekkhamano evam janati: ","mn15:7.10":"‘attukkamsako khomhi paravambhi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.11":"Sace panavuso, bhikkhu paccavekkhamano evam janati: ","mn15:7.12":"‘anattukkamsako khomhi aparavambhi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.13":"Puna caparam, avuso, bhikkhuna attanava attanam evam paccavekkhitabbam: ","mn15:7.14":"‘kim nu khomhi kodhano kodhabhibhuto’ti? ","mn15:7.15":"Sace, avuso, bhikkhu paccavekkhamano evam janati: ","mn15:7.16":"‘kodhano khomhi kodhabhibhuto’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.17":"Sace panavuso, bhikkhu paccavekkhamano evam janati: ","mn15:7.18":"‘na khomhi kodhano kodhabhibhuto’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.19":"Puna caparam, avuso, bhikkhuna attanava attanam evam paccavekkhitabbam: ","mn15:7.20":"‘kim nu khomhi kodhano kodhahetu upanahi’ti? ","mn15:7.21":"Sace, avuso, bhikkhu paccavekkhamano evam janati ‘kodhano khomhi kodhahetu upanahi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.22":"Sace panavuso, bhikkhu paccavekkhamano evam janati ‘na khomhi kodhano kodhahetu upanahi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.23":"Puna caparam, avuso, bhikkhuna attanava attanam evam paccavekkhitabbam: ","mn15:7.24":"‘kim nu khomhi kodhano kodhahetu abhisangi’ti? ","mn15:7.25":"Sace, avuso, bhikkhu paccavekkhamano evam janati: ","mn15:7.26":"‘kodhano khomhi kodhahetu abhisangi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.27":"Sace panavuso, bhikkhu paccavekkhamano evam janati: ","mn15:7.28":"‘na khomhi kodhano kodhahetu abhisangi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.29":"Puna caparam, avuso, bhikkhuna attanava attanam evam paccavekkhitabbam: ","mn15:7.30":"‘kim nu khomhi kodhano kodhasamanta vacam nicchareta’ti? ","mn15:7.31":"Sace, avuso, bhikkhu paccavekkhamano evam janati: ","mn15:7.32":"‘kodhano khomhi kodhasamanta vacam nicchareta’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.33":"Sace panavuso, bhikkhu paccavekkhamano evam janati: ","mn15:7.34":"‘na khomhi kodhano kodhasamanta vacam nicchareta’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.35":"Puna caparam, avuso, bhikkhuna attanava attanam evam paccavekkhitabbam: ","mn15:7.36":"‘kim nu khomhi codito codakena codakam patippharami’ti? ","mn15:7.37":"Sace, avuso, bhikkhu paccavekkhamano evam janati ‘codito khomhi codakena codakam patippharami’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.38":"Sace panavuso, bhikkhu paccavekkhamano evam janati: ","mn15:7.39":"‘codito khomhi codakena codakam nappatippharami’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.40":"Puna caparam, avuso, bhikkhuna attanava attanam evam paccavekkhitabbam: ","mn15:7.41":"‘kim nu khomhi codito codakena codakam apasademi’ti? ","mn15:7.42":"Sace, avuso, bhikkhu paccavekkhamano evam janati ‘codito khomhi codakena codakam apasademi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.43":"Sace panavuso, bhikkhu paccavekkhamano evam janati: ","mn15:7.44":"‘codito khomhi codakena codakam na apasademi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.45":"Puna caparam, avuso, bhikkhuna attanava attanam evam paccavekkhitabbam: ","mn15:7.46":"‘kim nu khomhi codito codakena codakassa paccaropemi’ti? ","mn15:7.47":"Sace, avuso, bhikkhu paccavekkhamano evam janati: ","mn15:7.48":"‘codito khomhi codakena codakassa paccaropemi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.49":"Sace panavuso, bhikkhu paccavekkhamano evam janati: ","mn15:7.50":"‘codito khomhi codakena codakassa na paccaropemi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.51":"Puna caparam, avuso, bhikkhuna attanava attanam evam paccavekkhitabbam: ","mn15:7.52":"‘kim nu khomhi codito codakena annenannam paticarami, bahiddha katham apanamemi, kopanca dosanca appaccayanca patukaromi’ti? ","mn15:7.53":"Sace, avuso, bhikkhu paccavekkhamano evam janati: ","mn15:7.54":"‘codito khomhi codakena annenannam paticarami, bahiddha katham apanamemi, kopanca dosanca appaccayanca patukaromi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.55":"Sace panavuso, bhikkhu paccavekkhamano evam janati: ","mn15:7.56":"‘codito khomhi codakena na annenannam paticarami, na bahiddha katham apanamemi, na kopanca dosanca appaccayanca patukaromi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.57":"Puna caparam, avuso, bhikkhuna attanava attanam evam paccavekkhitabbam: ","mn15:7.58":"‘kim nu khomhi codito codakena apadane na sampayami’ti? ","mn15:7.59":"Sace, avuso, bhikkhu paccavekkhamano evam janati: ","mn15:7.60":"‘codito khomhi codakena apadane na sampayami’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.61":"Sace panavuso, bhikkhu paccavekkhamano evam janati: ","mn15:7.62":"‘codito khomhi codakena apadane sampayami’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.63":"Puna caparam, avuso, bhikkhuna attanava attanam evam paccavekkhitabbam: ","mn15:7.64":"‘kim nu khomhi makkhi palasi’ti? ","mn15:7.65":"Sace, avuso, bhikkhu paccavekkhamano evam janati: ","mn15:7.66":"‘makkhi khomhi palasi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.67":"Sace panavuso, bhikkhu paccavekkhamano evam janati: ","mn15:7.68":"‘amakkhi khomhi apalasi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.69":"Puna caparam, avuso, bhikkhuna attanava attanam evam paccavekkhitabbam: ","mn15:7.70":"‘kim nu khomhi issuki macchari’ti? ","mn15:7.71":"Sace, avuso, bhikkhu paccavekkhamano evam janati: ","mn15:7.72":"‘issuki khomhi macchari’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.73":"Sace panavuso, bhikkhu paccavekkhamano evam janati: ","mn15:7.74":"‘anissuki khomhi amacchari’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.75":"Puna caparam, avuso, bhikkhuna attanava attanam evam paccavekkhitabbam: ","mn15:7.76":"‘kim nu khomhi satho mayavi’ti? ","mn15:7.77":"Sace, avuso, bhikkhu paccavekkhamano evam janati: ","mn15:7.78":"‘satho khomhi mayavi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.79":"Sace panavuso, bhikkhu paccavekkhamano evam janati: ","mn15:7.80":"‘asatho khomhi amayavi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.81":"Puna caparam, avuso, bhikkhuna attanava attanam evam paccavekkhitabbam: ","mn15:7.82":"‘kim nu khomhi thaddho atimani’ti? ","mn15:7.83":"Sace, avuso, bhikkhu paccavekkhamano evam janati: ","mn15:7.84":"‘thaddho khomhi atimani’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.85":"Sace panavuso, bhikkhu paccavekkhamano evam janati: ","mn15:7.86":"‘atthaddho khomhi anatimani’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:7.87":"Puna caparam, avuso, bhikkhuna attanava attanam evam paccavekkhitabbam: ","mn15:7.88":"‘kim nu khomhi sanditthiparamasi adhanaggahi duppatinissaggi’ti? ","mn15:7.89":"Sace, avuso, bhikkhu paccavekkhamano evam janati: ","mn15:7.90":"‘sanditthiparamasi khomhi adhanaggahi duppatinissaggi’ti, tenavuso, bhikkhuna tesamyeva papakanam akusalanam dhammanam pahanaya vayamitabbam. ","mn15:7.91":"Sace panavuso, bhikkhu paccavekkhamano evam janati: ","mn15:7.92":"‘asanditthiparamasi khomhi anadhanaggahi suppatinissaggi’ti, tenavuso, bhikkhuna teneva pitipamojjena vihatabbam ahorattanusikkhina kusalesu dhammesu. ","mn15:8.1":"Sace, avuso, bhikkhu paccavekkhamano sabbepime papake akusale dhamme appahine attani samanupassati, tenavuso, bhikkhuna sabbesamyeva imesam papakanam akusalanam dhammanam pahanaya vayamitabbam. ","mn15:8.2":"Sace panavuso, bhikkhu paccavekkhamano sabbepime papake akusale dhamme pahine attani samanupassati, tenavuso, bhikkhuna teneva pitipamojjena vihatabbam, ahorattanusikkhina kusalesu dhammesu. ","mn15:8.3":"Seyyathapi, avuso, itthi va puriso va, daharo yuva mandanajatiko, adase va parisuddhe pariyodate, acche va udakapatte, sakam mukhanimittam paccavekkhamano, sace tattha passati rajam va anganam va, tasseva rajassa va anganassa va pahanaya vayamati; ","mn15:8.4":"no ce tattha passati rajam va anganam va, teneva attamano hoti: ","mn15:8.5":"‘labha vata me, parisuddham vata me’ti. ","mn15:8.6":"Evameva kho, avuso, sace bhikkhu paccavekkhamano sabbepime papake akusale dhamme appahine attani samanupassati, tenavuso, bhikkhuna sabbesamyeva imesam papakanam akusalanam dhammanam pahanaya vayamitabbam. ","mn15:8.7":"Sace panavuso, bhikkhu paccavekkhamano sabbepime papake akusale dhamme pahine attani samanupassati, tenavuso, bhikkhuna teneva pitipamojjena vihatabbam, ahorattanusikkhina kusalesu dhammesu”ti. ","mn15:8.8":"Idamavocayasma mahamoggallano. ","mn15:8.9":"Attamana te bhikkhu ayasmato mahamoggallanassa bhasitam abhinandunti. ","mn15:8.10":"Anumanasuttam nitthitam pancamam. "}