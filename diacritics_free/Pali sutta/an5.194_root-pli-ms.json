{"an5.194:0.1":"Anguttara Nikaya 5.194 ","an5.194:0.2":"20. Brahmanavagga ","an5.194:0.3":"Karanapalisutta ","an5.194:1.1":"Ekam samayam bhagava vesaliyam viharati mahavane kutagarasalayam. ","an5.194:1.2":"Tena kho pana samayena karanapali brahmano licchavinam kammantam kareti. ","an5.194:1.3":"Addasa kho karanapali brahmano pingiyanim brahmanam duratova agacchantam; ","an5.194:1.4":"disva pingiyanim brahmanam etadavoca: ","an5.194:2.1":"“Handa kuto nu bhavam pingiyani agacchati diva divassa”ti? ","an5.194:2.2":"“Itoham, bho, agacchami samanassa gotamassa santika”ti. ","an5.194:2.3":"“Tam kim mannati bhavam pingiyani samanassa gotamassa pannaveyyattiyam? Pandito manne”ti? ","an5.194:2.4":"“Ko caham, bho, ko ca samanassa gotamassa pannaveyyattiyam janissami. ","an5.194:2.5":"Sopi nunassa tadisova yo samanassa gotamassa pannaveyyattiyam janeyya”ti. ","an5.194:2.6":"“Ularaya khalu bhavam pingiyani samanam gotamam pasamsaya pasamsati”ti. ","an5.194:2.7":"“Ko caham, bho, ko ca samanam gotamam pasamsissami. ","an5.194:2.8":"Pasatthappasatthova so bhavam gotamo settho devamanussanan”ti. ","an5.194:2.9":"“Kim pana bhavam pingiyani atthavasam sampassamano samane gotame evam abhippasanno”ti? ","an5.194:3.1":"“Seyyathapi, bho, puriso aggarasaparititto na annesam hinanam rasanam piheti; ","an5.194:3.2":"evamevam kho, bho, yato yato tassa bhoto gotamassa dhammam sunati—","an5.194:3.3":"yadi suttaso, yadi geyyaso, yadi veyyakaranaso, yadi abbhutadhammaso—","an5.194:3.4":"tato tato na annesam puthusamanabrahmanappavadanam piheti. ","an5.194:4.1":"Seyyathapi, bho, puriso jighacchadubbalyapareto madhupindikam adhigaccheyya. ","an5.194:4.2":"So yato yato sayetha, labhateva sadurasam asecanakam; ","an5.194:4.3":"evamevam kho, bho, yato yato tassa bhoto gotamassa dhammam sunati—","an5.194:4.4":"yadi suttaso, yadi geyyaso, yadi veyyakaranaso, yadi abbhutadhammaso—","an5.194:4.5":"tato tato labhateva attamanatam, labhati cetaso pasadam. ","an5.194:5.1":"Seyyathapi, bho, puriso candanaghatikam adhigaccheyya—","an5.194:5.2":"haricandanassa va lohitacandanassa va. ","an5.194:5.3":"So yato yato ghayetha—","an5.194:5.4":"yadi mulato, yadi majjhato, yadi aggato—","an5.194:5.5":"adhigacchateva surabhigandham asecanakam; ","an5.194:5.6":"evamevam kho, bho, yato yato tassa bhoto gotamassa dhammam sunati—","an5.194:5.7":"yadi suttaso, yadi geyyaso, yadi veyyakaranaso, yadi abbhutadhammaso—","an5.194:5.8":"tato tato adhigacchati pamojjam adhigacchati somanassam. ","an5.194:6.1":"Seyyathapi, bho, puriso abadhiko dukkhito balhagilano. ","an5.194:6.2":"Tassa kusalo bhisakko thanaso abadham nihareyya; ","an5.194:6.3":"evamevam kho, bho, yato yato tassa bhoto gotamassa dhammam sunati—","an5.194:6.4":"yadi suttaso, yadi geyyaso, yadi veyyakaranaso, yadi abbhutadhammaso—","an5.194:6.5":"tato tato sokaparidevadukkhadomanassupayasa abbhattham gacchanti. ","an5.194:7.1":"Seyyathapi, bho, pokkharani acchodaka satodaka sitodaka setaka supatittha ramaniya. ","an5.194:7.2":"Atha puriso agaccheyya ghammabhitatto ghammapareto kilanto tasito pipasito. ","an5.194:7.3":"So tam pokkharanim ogahetva nhatva ca pivitva ca sabbadarathakilamathaparilaham patippassambheyya. ","an5.194:7.4":"Evamevam kho, bho, yato yato tassa bhoto gotamassa dhammam sunati—","an5.194:7.5":"yadi suttaso, yadi geyyaso, yadi veyyakaranaso, yadi abbhutadhammaso—","an5.194:7.6":"tato tato sabbadarathakilamathaparilaha patippassambhanti”ti. ","an5.194:8.1":"Evam vutte, karanapali brahmano utthayasana ekamsam uttarasangam karitva dakkhinam janumandalam pathaviyam nihantva yena bhagava tenanjalim panametva tikkhattum udanam udanesi: ","an5.194:9.1":"“Namo tassa bhagavato arahato sammasambuddhassa. ","an5.194:10.1":"Namo tassa bhagavato arahato sammasambuddhassa. ","an5.194:11.1":"Namo tassa bhagavato arahato sammasambuddhassati. ","an5.194:12.1":"Abhikkantam, bho pingiyani, abhikkantam, bho pingiyani. ","an5.194:12.2":"Seyyathapi, bho pingiyani, nikkujjitam va ukkujjeyya paticchannam va vivareyya, mulhassa va maggam acikkheyya andhakare va telapajjotam dhareyya: ‘cakkhumanto rupani dakkhanti’ti; evamevam bhota pingiyanina anekapariyayena dhammo pakasito. ","an5.194:12.3":"Esaham, bho pingiyani, tam bhavantam gotamam saranam gacchami dhammanca bhikkhusanghanca. ","an5.194:12.4":"Upasakam mam bhavam pingiyani dharetu, ajjatagge panupetam saranam gatan”ti. ","an5.194:12.5":"Catuttham. "}