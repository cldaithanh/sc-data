{"sn22.103:0.1":"Samyutta Nikaya 22.103 ","sn22.103:0.2":"11. Antavagga ","sn22.103:0.3":"Antasutta ","sn22.103:1.1":"Savatthinidanam. ","sn22.103:1.2":"“Cattarome, bhikkhave, anta. ","sn22.103:1.3":"Katame cattaro? ","sn22.103:1.4":"Sakkayanto, sakkayasamudayanto, sakkayanirodhanto, sakkayanirodhagaminippatipadanto. ","sn22.103:1.5":"Katamo ca, bhikkhave, sakkayanto? ","sn22.103:1.6":"Pancupadanakkhandhatissa vacaniyam. ","sn22.103:1.7":"Katame panca? ","sn22.103:1.8":"Seyyathidam—rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho—","sn22.103:1.9":"ayam vuccati, bhikkhave, sakkayanto. ","sn22.103:2.1":"Katamo ca, bhikkhave, sakkayasamudayanto? ","sn22.103:2.2":"Yayam tanha ponobhavika nandiragasahagata tatratatrabhinandini, seyyathidam—","sn22.103:2.3":"kamatanha, bhavatanha, vibhavatanha. ","sn22.103:2.4":"Ayam vuccati, bhikkhave, sakkayasamudayanto. ","sn22.103:3.1":"Katamo ca, bhikkhave, sakkayanirodhanto? ","sn22.103:3.2":"Yo tassayeva tanhaya asesaviraganirodho cago patinissaggo mutti analayo—","sn22.103:3.3":"ayam vuccati, bhikkhave, sakkayanirodhanto. ","sn22.103:4.1":"Katamo ca, bhikkhave, sakkayanirodhagaminippatipadanto? ","sn22.103:4.2":"Ayameva ariyo atthangiko maggo. ","sn22.103:4.3":"Seyyathidam—sammaditthi …pe… sammasamadhi. ","sn22.103:4.4":"Ayam vuccati, bhikkhave, sakkayanirodhagaminippatipadanto. ","sn22.103:4.5":"Ime kho, bhikkhave, cattaro anta”ti. ","sn22.103:4.6":"Pathamam. "}