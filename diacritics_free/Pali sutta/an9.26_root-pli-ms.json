{"an9.26:0.1":"Anguttara Nikaya 9.26 ","an9.26:0.2":"3. Sattavasavagga ","an9.26:0.3":"Silayupasutta ","an9.26:1.1":"(…) ","an9.26:1.2":"Ekam samayam ayasma ca sariputto ayasma ca candikaputto rajagahe viharanti veluvane kalandakanivape. ","an9.26:1.3":"Tatra kho ayasma candikaputto bhikkhu amantesi (…): ","an9.26:1.4":"“devadatto, avuso, bhikkhunam evam dhammam deseti: ","an9.26:1.5":"‘yato kho, avuso, bhikkhuno cetasa citam hoti, tassetam bhikkhuno kallam veyyakaranaya—","an9.26:1.6":"khina jati, vusitam brahmacariyam, katam karaniyam, naparam itthattayati pajanami’”ti. ","an9.26:2.1":"Evam vutte, ayasma sariputto ayasmantam candikaputtam etadavoca: ","an9.26:2.2":"“na kho, avuso candikaputta, devadatto bhikkhunam evam dhammam deseti: ","an9.26:2.3":"‘yato kho, avuso, bhikkhuno cetasa citam hoti, tassetam bhikkhuno kallam veyyakaranaya—","an9.26:2.4":"khina jati, vusitam brahmacariyam, katam karaniyam, naparam itthattayati pajanami’ti. ","an9.26:2.5":"Evanca kho, avuso, candikaputta, devadatto bhikkhunam dhammam deseti: ","an9.26:2.6":"‘yato kho, avuso, bhikkhuno cetasa cittam suparicitam hoti, tassetam bhikkhuno kallam veyyakaranaya—","an9.26:2.7":"khina jati, vusitam brahmacariyam, katam karaniyam, naparam itthattayati pajanami’”ti. ","an9.26:3.1":"Dutiyampi kho ayasma candikaputto bhikkhu amantesi: ","an9.26:3.2":"“devadatto, avuso, bhikkhunam evam dhammam deseti: ","an9.26:3.3":"‘yato kho, avuso, bhikkhuno cetasa citam hoti, tassetam bhikkhuno kallam veyyakaranaya—","an9.26:3.4":"khina jati, vusitam brahmacariyam, katam karaniyam, naparam itthattayati pajanami’”ti. ","an9.26:3.5":"Dutiyampi kho ayasma sariputto ayasmantam candikaputtam etadavoca: ","an9.26:3.6":"“na kho, avuso candikaputta, devadatto bhikkhunam evam dhammam deseti: ","an9.26:3.7":"‘yato kho, avuso, bhikkhuno cetasa citam hoti, tassetam bhikkhuno kallam veyyakaranaya—","an9.26:3.8":"khina jati, vusitam brahmacariyam, katam karaniyam, naparam itthattayati pajanami’ti. ","an9.26:3.9":"Evanca kho, avuso candikaputta, devadatto bhikkhunam dhammam deseti: ","an9.26:3.10":"‘yato kho, avuso, bhikkhuno cetasa cittam suparicitam hoti, tassetam bhikkhuno kallam veyyakaranaya—","an9.26:3.11":"khina jati, vusitam brahmacariyam, katam karaniyam, naparam itthattayati pajanami’”ti. ","an9.26:4.1":"Tatiyampi kho ayasma candikaputto bhikkhu amantesi: ","an9.26:4.2":"“devadatto, avuso, bhikkhunam evam dhammam deseti: ","an9.26:4.3":"‘yato kho, avuso, bhikkhuno cetasa citam hoti, tassetam bhikkhuno kallam veyyakaranaya—","an9.26:4.4":"khina jati, vusitam brahmacariyam, katam karaniyam, naparam itthattayati pajanami’”ti. ","an9.26:4.5":"Tatiyampi kho ayasma sariputto ayasmantam candikaputtam etadavoca: ","an9.26:4.6":"“na kho, avuso candikaputta, devadatto bhikkhunam evam dhammam deseti: ","an9.26:4.7":"‘yato kho, avuso, bhikkhuno cetasa citam hoti, tassetam bhikkhuno kallam veyyakaranaya—","an9.26:4.8":"khina jati, vusitam brahmacariyam, katam karaniyam, naparam itthattayati pajanami’ti. ","an9.26:4.9":"Evanca kho, avuso candikaputta, devadatto bhikkhunam dhammam deseti: ","an9.26:4.10":"‘yato kho, avuso, bhikkhuno cetasa cittam suparicitam hoti, tassetam bhikkhuno kallam veyyakaranaya—","an9.26:4.11":"khina jati, vusitam brahmacariyam, katam karaniyam, naparam itthattayati pajanami’ti. ","an9.26:5.1":"Kathanca, avuso, bhikkhuno cetasa cittam suparicitam hoti? ","an9.26:5.2":"‘Vitaragam me cittan’ti cetasa cittam suparicitam hoti; ","an9.26:5.3":"‘vitadosam me cittan’ti cetasa cittam suparicitam hoti; ","an9.26:5.4":"‘vitamoham me cittan’ti cetasa cittam suparicitam hoti; ","an9.26:5.5":"‘asaragadhammam me cittan’ti cetasa cittam suparicitam hoti; ","an9.26:5.6":"‘asadosadhammam me cittan’ti cetasa cittam suparicitam hoti; ","an9.26:5.7":"‘asamohadhammam me cittan’ti cetasa cittam suparicitam hoti; ","an9.26:5.8":"‘anavattidhammam me cittam kamabhavaya’ti cetasa cittam suparicitam hoti; ","an9.26:5.9":"‘anavattidhammam me cittam rupabhavaya’ti cetasa cittam suparicitam hoti; ","an9.26:5.10":"‘anavattidhammam me cittam arupabhavaya’ti cetasa cittam suparicitam hoti. ","an9.26:5.11":"Evam samma vimuttacittassa kho, avuso, bhikkhuno bhusa cepi cakkhuvinneyya rupa cakkhussa apatham agacchanti, nevassa cittam pariyadiyanti; ","an9.26:5.12":"amissikatamevassa cittam hoti thitam anenjappattam, vayam cassanupassati. ","an9.26:6.1":"Seyyathapi, avuso, silayupo solasakukkuko. ","an9.26:6.2":"Tassassu attha kukku hettha nemangama, attha kukku upari nemassa. ","an9.26:6.3":"Atha puratthimaya cepi disaya agaccheyya bhusa vatavutthi, neva nam sankampeyya na sampavedheyya; ","an9.26:6.4":"atha pacchimaya … ","an9.26:6.5":"atha uttaraya … ","an9.26:6.6":"atha dakkhinaya cepi disaya agaccheyya bhusa vatavutthi, neva nam sankampeyya na sampavedheyya. ","an9.26:6.7":"Tam kissa hetu? ","an9.26:6.8":"Gambhiratta, avuso, nemassa, sunikhatatta silayupassa. ","an9.26:6.9":"Evamevam kho, avuso, samma vimuttacittassa bhikkhuno bhusa cepi cakkhuvinneyya rupa cakkhussa apatham agacchanti, nevassa cittam pariyadiyanti; ","an9.26:6.10":"amissikatamevassa cittam hoti thitam anenjappattam, vayam cassanupassati. ","an9.26:7.1":"Bhusa cepi sotavinneyya sadda … ","an9.26:7.2":"ghanavinneyya gandha … ","an9.26:7.3":"jivhavinneyya rasa … ","an9.26:7.4":"kayavinneyya photthabba … ","an9.26:7.5":"manovinneyya dhamma manassa apatham agacchanti, nevassa cittam pariyadiyanti; ","an9.26:7.6":"amissikatamevassa cittam hoti thitam anenjappattam, vayam cassanupassati”ti. ","an9.26:7.7":"Chattham. "}