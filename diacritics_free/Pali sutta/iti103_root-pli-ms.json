{"iti103:0.1":"Itivuttaka 103 ","iti103:0.2":"Catukkanipata ","iti103:0.3":"Brahmanadhammayagavagga ","iti103:0.4":"Samanabrahmanasutta ","iti103:1.1":"Vuttanhetam bhagavata vuttamarahatati me sutam: ","iti103:2.1":"“Ye hi keci, bhikkhave, samana va brahmana va ‘idam dukkhan’ti yathabhutam nappajananti; ‘ayam dukkhasamudayo’ti yathabhutam nappajananti; ‘ayam dukkhanirodho’ti yathabhutam nappajananti; ‘ayam dukkhanirodhagamini patipada’ti yathabhutam nappajananti—","iti103:2.2":"na me te, bhikkhave, samana va brahmana va samanesu va samanasammata brahmanesu va brahmanasammata, na ca panete ayasmanto samannattham va brahmannattham va dittheva dhamme sayam abhinna sacchikatva upasampajja viharanti. ","iti103:3.1":"Ye ca kho keci, bhikkhave, samana va brahmana va ‘idam dukkhan’ti yathabhutam pajananti; ‘ayam dukkhasamudayo’ti yathabhutam pajananti; ‘ayam dukkhanirodho’ti yathabhutam pajananti; ‘ayam dukkhanirodhagamini patipada’ti yathabhutam pajananti—","iti103:3.2":"te kho me, bhikkhave, samana va brahmana va samanesu ceva samanasammata brahmanesu ca brahmanasammata, te ca panayasmanto samannatthanca brahmannatthanca dittheva dhamme sayam abhinna sacchikatva upasampajja viharanti”ti. ","iti103:3.3":"Etamattham bhagava avoca. ","iti103:3.4":"Tatthetam iti vuccati: ","iti103:4.1":"“Ye dukkham nappajananti, ","iti103:4.2":"atho dukkhassa sambhavam; ","iti103:4.3":"Yattha ca sabbaso dukkham, ","iti103:4.4":"asesam uparujjhati; ","iti103:4.5":"Tanca maggam na jananti, ","iti103:4.6":"dukkhupasamagaminam. ","iti103:5.1":"Cetovimuttihina te, ","iti103:5.2":"Atho pannavimuttiya; ","iti103:5.3":"Abhabba te antakiriyaya, ","iti103:5.4":"Te ve jatijarupaga. ","iti103:6.1":"Ye ca dukkham pajananti, ","iti103:6.2":"atho dukkhassa sambhavam; ","iti103:6.3":"Yattha ca sabbaso dukkham, ","iti103:6.4":"asesam uparujjhati; ","iti103:6.5":"Tanca maggam pajananti, ","iti103:6.6":"dukkhupasamagaminam. ","iti103:7.1":"Cetovimuttisampanna, ","iti103:7.2":"atho pannavimuttiya; ","iti103:7.3":"Bhabba te antakiriyaya, ","iti103:7.4":"na te jatijarupaga”ti. ","iti103:8.1":"Ayampi attho vutto bhagavata, iti me sutanti. ","iti103:8.2":"Catuttham. "}