{"an4.3:0.1":"Anguttara Nikaya 4.3 ","an4.3:0.2":"1. Bhandagamavagga ","an4.3:0.3":"Pathamakhatasutta ","an4.3:1.1":"“Catuhi, bhikkhave, dhammehi samannagato balo abyatto asappuriso khatam upahatam attanam pariharati, savajjo ca hoti sanuvajjo ca vinnunam, bahunca apunnam pasavati. ","an4.3:1.2":"Katamehi catuhi? ","an4.3:1.3":"Ananuvicca apariyogahetva avannarahassa vannam bhasati, ","an4.3:1.4":"ananuvicca apariyogahetva vannarahassa avannam bhasati, ","an4.3:1.5":"ananuvicca apariyogahetva appasadaniye thane pasadam upadamseti, ","an4.3:1.6":"ananuvicca apariyogahetva pasadaniye thane appasadam upadamseti—","an4.3:1.7":"imehi kho, bhikkhave, catuhi dhammehi samannagato balo abyatto asappuriso khatam upahatam attanam pariharati, savajjo ca hoti sanuvajjo ca vinnunam, bahunca apunnam pasavati. ","an4.3:2.1":"Catuhi, bhikkhave, dhammehi samannagato pandito viyatto sappuriso akkhatam anupahatam attanam pariharati, anavajjo ca hoti ananuvajjo ca vinnunam, bahunca punnam pasavati. ","an4.3:2.2":"Katamehi catuhi? ","an4.3:2.3":"Anuvicca pariyogahetva avannarahassa avannam bhasati, ","an4.3:2.4":"anuvicca pariyogahetva vannarahassa vannam bhasati, ","an4.3:2.5":"anuvicca pariyogahetva appasadaniye thane appasadam upadamseti, ","an4.3:2.6":"anuvicca pariyogahetva pasadaniye thane pasadam upadamseti—","an4.3:2.7":"imehi kho, bhikkhave, catuhi dhammehi samannagato pandito viyatto sappuriso akkhatam anupahatam attanam pariharati, anavajjo ca hoti ananuvajjo ca vinnunam, bahunca punnam pasavatiti. ","an4.3:3.1":"Yo nindiyam pasamsati, ","an4.3:3.2":"Tam va nindati yo pasamsiyo; ","an4.3:3.3":"Vicinati mukhena so kalim, ","an4.3:3.4":"Kalina tena sukham na vindati. ","an4.3:4.1":"Appamatto ayam kali, ","an4.3:4.2":"Yo akkhesu dhanaparajayo; ","an4.3:4.3":"Sabbassapi sahapi attana, ","an4.3:4.4":"Ayameva mahantataro kali; ","an4.3:4.5":"Yo sugatesu manam padosaye. ","an4.3:5.1":"Satam sahassanam nirabbudanam, ","an4.3:5.2":"Chattimsati panca ca abbudani; ","an4.3:5.3":"Yamariyagarahi nirayam upeti, ","an4.3:5.4":"Vacam mananca panidhaya papakan”ti. ","an4.3:5.5":"Tatiyam. "}