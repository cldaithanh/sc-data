{"an5.54:0.1":"Anguttara Nikaya 5.54 ","an5.54:0.2":"6. Nivaranavagga ","an5.54:0.3":"Samayasutta ","an5.54:1.1":"“Pancime, bhikkhave, asamaya padhanaya. ","an5.54:1.2":"Katame panca? ","an5.54:1.3":"Idha, bhikkhave, bhikkhu jinno hoti jarayabhibhuto. ","an5.54:1.4":"Ayam, bhikkhave, pathamo asamayo padhanaya. ","an5.54:2.1":"Puna caparam, bhikkhave, bhikkhu byadhito hoti byadhinabhibhuto. ","an5.54:2.2":"Ayam, bhikkhave, dutiyo asamayo padhanaya. ","an5.54:3.1":"Puna caparam, bhikkhave, dubbhikkham hoti dussassam dullabhapindam, na sukaram unchena paggahena yapetum. ","an5.54:3.2":"Ayam, bhikkhave, tatiyo asamayo padhanaya. ","an5.54:4.1":"Puna caparam, bhikkhave, bhayam hoti atavisankopo, cakkasamarulha janapada pariyayanti. ","an5.54:4.2":"Ayam, bhikkhave, catuttho asamayo padhanaya. ","an5.54:5.1":"Puna caparam, bhikkhave, sangho bhinno hoti. ","an5.54:5.2":"Sanghe kho pana, bhikkhave, bhinne annamannam akkosa ca honti, annamannam paribhasa ca honti, annamannam parikkhepa ca honti, annamannam pariccaja ca honti. ","an5.54:5.3":"Tattha appasanna ceva nappasidanti, pasannananca ekaccanam annathattam hoti. ","an5.54:5.4":"Ayam, bhikkhave, pancamo asamayo padhanaya. ","an5.54:5.5":"Ime kho, bhikkhave, panca asamaya padhanayati. ","an5.54:6.1":"Pancime, bhikkhave, samaya padhanaya. ","an5.54:6.2":"Katame panca? ","an5.54:6.3":"Idha, bhikkhave, bhikkhu daharo hoti yuva susu kalakeso bhadrena yobbanena samannagato pathamena vayasa. ","an5.54:6.4":"Ayam, bhikkhave, pathamo samayo padhanaya. ","an5.54:7.1":"Puna caparam, bhikkhave, bhikkhu appabadho hoti appatanko, samavepakiniya gahaniya samannagato natisitaya naccunhaya majjhimaya padhanakkhamaya. ","an5.54:7.2":"Ayam, bhikkhave, dutiyo samayo padhanaya. ","an5.54:8.1":"Puna caparam, bhikkhave, subhikkham hoti susassam sulabhapindam, sukaram unchena paggahena yapetum. ","an5.54:8.2":"Ayam, bhikkhave, tatiyo samayo padhanaya. ","an5.54:9.1":"Puna caparam, bhikkhave, manussa samagga sammodamana avivadamana khirodakibhuta annamannam piyacakkhuhi sampassanta viharanti. ","an5.54:9.2":"Ayam, bhikkhave, catuttho samayo padhanaya. ","an5.54:10.1":"Puna caparam, bhikkhave, sangho samaggo sammodamano avivadamano ekuddeso phasu viharati. ","an5.54:10.2":"Sanghe kho pana, bhikkhave, samagge na ceva annamannam akkosa honti, na ca annamannam paribhasa honti, na ca annamannam parikkhepa honti, na ca annamannam pariccaja honti. ","an5.54:10.3":"Tattha appasanna ceva pasidanti, pasannananca bhiyyobhavo hoti. ","an5.54:10.4":"Ayam, bhikkhave, pancamo samayo padhanaya. ","an5.54:10.5":"Ime kho, bhikkhave, panca samaya padhanaya”ti. ","an5.54:10.6":"Catuttham. "}