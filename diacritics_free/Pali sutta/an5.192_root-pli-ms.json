{"an5.192:0.1":"Anguttara Nikaya 5.192 ","an5.192:0.2":"20. Brahmanavagga ","an5.192:0.3":"Donabrahmanasutta ","an5.192:1.1":"Atha kho dono brahmano yena bhagava tenupasankami; upasankamitva bhagavata saddhim sammodi. ","an5.192:1.2":"Sammodaniyam katham saraniyam vitisaretva ekamantam nisidi. Ekamantam nisinno kho dono brahmano bhagavantam etadavoca: ","an5.192:2.1":"“Sutam metam, bho gotama: ","an5.192:2.2":"‘na samano gotamo brahmane jinne vuddhe mahallake addhagate vayoanuppatte abhivadeti va paccuttheti va asanena va nimanteti’ti. ","an5.192:2.3":"Tayidam, bho gotama, tatheva. ","an5.192:2.4":"Na hi bhavam gotamo brahmane jinne vuddhe mahallake addhagate vayoanuppatte abhivadeti va paccuttheti va asanena va nimanteti. ","an5.192:2.5":"Tayidam, bho gotama, na sampannameva”ti. ","an5.192:2.6":"“Tvampi no, dona, brahmano patijanasi”ti? ","an5.192:2.7":"“Yanhi tam, bho gotama, samma vadamano vadeyya: ","an5.192:2.8":"‘brahmano ubhato sujato—","an5.192:2.9":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena, ajjhayako mantadharo, tinnam vedanam paragu sanighanduketubhanam sakkharappabhedanam itihasapancamanam, padako veyyakarano lokayatamahapurisalakkhanesu anavayo’ti, mameva tam, bho gotama, samma vadamano vadeyya. ","an5.192:2.10":"Ahanhi, bho gotama, brahmano ubhato sujato—","an5.192:2.11":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena, ajjhayako mantadharo, tinnam vedanam paragu sanighanduketubhanam sakkharappabhedanam itihasapancamanam, padako veyyakarano lokayatamahapurisalakkhanesu anavayo”ti. ","an5.192:3.1":"“Ye kho te, dona, brahmananam pubbaka isayo mantanam kattaro mantanam pavattaro, yesamidam etarahi brahmana poranam mantapadam gitam pavuttam samihitam tadanugayanti tadanubhasanti bhasitamanubhasanti sajjhayitamanusajjhayanti vacitamanuvacenti, seyyathidam—atthako, vamako, vamadevo, vessamitto, yamadaggi, angiraso, bharadvajo, vasettho, kassapo, bhagu; ","an5.192:3.2":"tyassume panca brahmane pannapenti—","an5.192:3.3":"brahmasamam, devasamam, mariyadam, sambhinnamariyadam, brahmanacandalamyeva pancamam. ","an5.192:3.4":"Tesam tvam dona, katamo”ti? ","an5.192:4.1":"“Na kho mayam, bho gotama, panca brahmane janama, atha kho mayam brahmanatveva janama. ","an5.192:4.2":"Sadhu me bhavam gotamo tatha dhammam desetu yatha aham ime panca brahmane janeyyan”ti. ","an5.192:4.3":"“Tena hi, brahmana, sunohi, sadhukam manasi karohi; bhasissami”ti. ","an5.192:4.4":"“Evam, bho”ti kho dono brahmano bhagavato paccassosi. ","an5.192:4.5":"Bhagava etadavoca: ","an5.192:5.1":"“Kathanca, dona, brahmano brahmasamo hoti? ","an5.192:5.2":"Idha, dona, brahmano ubhato sujato hoti—","an5.192:5.3":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena. ","an5.192:5.4":"So atthacattalisavassani komarabrahmacariyam carati mante adhiyamano. ","an5.192:5.5":"Atthacattalisavassani komarabrahmacariyam caritva mante adhiyitva acariyassa acariyadhanam pariyesati dhammeneva, no adhammena. ","an5.192:6.1":"Tattha ca, dona, ko dhammo? ","an5.192:6.2":"Neva kasiya na vanijjaya na gorakkhena na issatthena na rajaporisena na sippannatarena, kevalam bhikkhacariyaya kapalam anatimannamano. ","an5.192:6.3":"So acariyassa acariyadhanam niyyadetva kesamassum oharetva kasayani vatthani acchadetva agarasma anagariyam pabbajati. ","an5.192:6.4":"So evam pabbajito samano mettasahagatena cetasa ekam disam pharitva viharati, tatha dutiyam tatha tatiyam tatha catuttham, iti uddhamadho tiriyam sabbadhi sabbattataya sabbavantam lokam mettasahagatena cetasa vipulena mahaggatena appamanena averena abyapajjena pharitva viharati. ","an5.192:6.5":"Karuna …pe… ","an5.192:6.6":"mudita … ","an5.192:6.7":"upekkhasahagatena cetasa ekam disam pharitva viharati, tatha dutiyam tatha tatiyam tatha catuttham, iti uddhamadho tiriyam sabbadhi sabbattataya sabbavantam lokam upekkhasahagatena cetasa vipulena mahaggatena appamanena averena abyapajjena pharitva viharati. ","an5.192:6.8":"So ime cattaro brahmavihare bhavetva kayassa bheda param marana sugatim brahmalokam upapajjati. ","an5.192:6.9":"Evam kho, dona, brahmano brahmasamo hoti. ","an5.192:7.1":"Kathanca, dona, brahmano devasamo hoti? ","an5.192:7.2":"Idha, dona, brahmano ubhato sujato hoti—","an5.192:7.3":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena. ","an5.192:7.4":"So atthacattalisavassani komarabrahmacariyam carati mante adhiyamano. ","an5.192:7.5":"Atthacattalisavassani komarabrahmacariyam caritva mante adhiyitva acariyassa acariyadhanam pariyesati dhammeneva, no adhammena. ","an5.192:7.6":"Tattha ca, dona, ko dhammo? ","an5.192:7.7":"Neva kasiya na vanijjaya na gorakkhena na issatthena na rajaporisena na sippannatarena, kevalam bhikkhacariyaya kapalam anatimannamano. ","an5.192:7.8":"So acariyassa acariyadhanam niyyadetva daram pariyesati dhammeneva, no adhammena. ","an5.192:8.1":"Tattha ca, dona, ko dhammo? ","an5.192:8.2":"Neva kayena na vikkayena, brahmanimyeva udakupassattham. ","an5.192:8.3":"So brahmanimyeva gacchati, na khattiyim na vessim na suddim na candalim na nesadim na venim na rathakarim na pukkusim gacchati, na gabbhinim gacchati, na payamanam gacchati, na anutunim gacchati. ","an5.192:8.4":"Kasma ca, dona, brahmano na gabbhinim gacchati? ","an5.192:8.5":"Sace, dona, brahmano gabbhinim gacchati, atimilhajo nama so hoti manavako va manavika va. ","an5.192:8.6":"Tasma, dona, brahmano na gabbhinim gacchati. ","an5.192:8.7":"Kasma ca, dona, brahmano na payamanam gacchati? ","an5.192:8.8":"Sace, dona, brahmano payamanam gacchati, asucipatipilito nama so hoti manavako va manavika va. ","an5.192:8.9":"Tasma, dona, brahmano na payamanam gacchati. ","an5.192:8.10":"Tassa sa hoti brahmani neva kamattha na davattha na ratattha, pajatthava brahmanassa brahmani hoti. ","an5.192:8.11":"So methunam uppadetva kesamassum oharetva kasayani vatthani acchadetva agarasma anagariyam pabbajati. ","an5.192:8.12":"So evam pabbajito samano vivicceva kamehi …pe… catuttham jhanam upasampajja viharati. ","an5.192:8.13":"So ime cattaro jhane bhavetva kayassa bheda param marana sugatim saggam lokam upapajjati. ","an5.192:8.14":"Evam kho, dona, brahmano devasamo hoti. ","an5.192:9.1":"Kathanca, dona, brahmano mariyado hoti? ","an5.192:9.2":"Idha, dona, brahmano ubhato sujato hoti—","an5.192:9.3":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena. ","an5.192:9.4":"So atthacattalisavassani komarabrahmacariyam carati mante adhiyamano. ","an5.192:9.5":"Atthacattalisavassani komarabrahmacariyam caritva mante adhiyitva acariyassa acariyadhanam pariyesati dhammeneva, no adhammena. ","an5.192:9.6":"Tattha ca, dona, ko dhammo? ","an5.192:9.7":"Neva kasiya na vanijjaya na gorakkhena na issatthena na rajaporisena na sippannatarena, kevalam bhikkhacariyaya kapalam anatimannamano. ","an5.192:9.8":"So acariyassa acariyadhanam niyyadetva daram pariyesati dhammeneva, no adhammena. ","an5.192:10.1":"Tattha ca, dona, ko dhammo? ","an5.192:10.2":"Neva kayena na vikkayena, brahmanimyeva udakupassattham. ","an5.192:10.3":"So brahmanimyeva gacchati, na khattiyim na vessim na suddim na candalim na nesadim na venim na rathakarim na pukkusim gacchati, na gabbhinim gacchati, na payamanam gacchati, na anutunim gacchati. ","an5.192:10.4":"Kasma ca, dona, brahmano na gabbhinim gacchati? ","an5.192:10.5":"Sace, dona, brahmano gabbhinim gacchati, atimilhajo nama so hoti manavako va manavika va. ","an5.192:10.6":"Tasma, dona, brahmano na gabbhinim gacchati. ","an5.192:10.7":"Kasma ca, dona, brahmano na payamanam gacchati? ","an5.192:10.8":"Sace, dona, brahmano payamanam gacchati, asucipatipilito nama so hoti manavako va manavika va. ","an5.192:10.9":"Tasma, dona, brahmano na payamanam gacchati. ","an5.192:10.10":"Tassa sa hoti brahmani neva kamattha na davattha na ratattha, pajatthava brahmanassa brahmani hoti. ","an5.192:10.11":"So methunam uppadetva tameva puttassadam nikamayamano kutumbam ajjhavasati, na agarasma anagariyam pabbajati. ","an5.192:10.12":"Yava porananam brahmananam mariyado tattha titthati, tam na vitikkamati. ","an5.192:10.13":"‘Yava porananam brahmananam mariyado tattha brahmano thito tam na vitikkamati’ti, kho, dona, tasma brahmano mariyadoti vuccati. ","an5.192:10.14":"Evam kho, dona, brahmano mariyado hoti. ","an5.192:11.1":"Kathanca, dona, brahmano sambhinnamariyado hoti? ","an5.192:11.2":"Idha, dona, brahmano ubhato sujato hoti—","an5.192:11.3":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena. ","an5.192:11.4":"So atthacattalisavassani komarabrahmacariyam carati mante adhiyamano. ","an5.192:11.5":"Atthacattalisavassani komarabrahmacariyam caritva mante adhiyitva acariyassa acariyadhanam pariyesati dhammeneva, no adhammena. ","an5.192:12.1":"Tattha ca, dona, ko dhammo? ","an5.192:12.2":"Neva kasiya na vanijjaya na gorakkhena na issatthena na rajaporisena na sippannatarena, kevalam bhikkhacariyaya kapalam anatimannamano. ","an5.192:12.3":"So acariyassa acariyadhanam niyyadetva daram pariyesati dhammenapi adhammenapi kayenapi vikkayenapi brahmanimpi udakupassattham. ","an5.192:12.4":"So brahmanimpi gacchati khattiyimpi gacchati vessimpi gacchati suddimpi gacchati candalimpi gacchati nesadimpi gacchati venimpi gacchati rathakarimpi gacchati pukkusimpi gacchati gabbhinimpi gacchati payamanampi gacchati utunimpi gacchati anutunimpi gacchati. ","an5.192:12.5":"Tassa sa hoti brahmani kamatthapi davatthapi ratatthapi pajatthapi brahmanassa brahmani hoti. ","an5.192:12.6":"Yava porananam brahmananam mariyado tattha na titthati, tam vitikkamati. ","an5.192:12.7":"‘Yava porananam brahmananam mariyado tattha brahmano na thito tam vitikkamati’ti kho, dona, tasma brahmano sambhinnamariyadoti vuccati. ","an5.192:12.8":"Evam kho, dona, brahmano sambhinnamariyado hoti. ","an5.192:13.1":"Kathanca, dona, brahmano brahmanacandalo hoti? ","an5.192:13.2":"Idha, dona, brahmano ubhato sujato hoti—","an5.192:13.3":"matito ca pitito ca, samsuddhagahaniko, yava sattama pitamahayuga akkhitto anupakkuttho jativadena. ","an5.192:13.4":"So atthacattalisavassani komarabrahmacariyam carati mante adhiyamano. ","an5.192:13.5":"Atthacattalisavassani komarabrahmacariyam caritva mante adhiyitva acariyassa acariyadhanam pariyesati dhammenapi adhammenapi ","an5.192:13.6":"kasiyapi vanijjayapi gorakkhenapi issatthenapi rajaporisenapi sippannatarenapi, kevalampi bhikkhacariyaya, kapalam anatimannamano. ","an5.192:14.1":"So acariyassa acariyadhanam niyyadetva daram pariyesati dhammenapi adhammenapi kayenapi vikkayenapi brahmanimpi udakupassattham. ","an5.192:14.2":"So brahmanimpi gacchati khattiyimpi gacchati vessimpi gacchati suddimpi gacchati candalimpi gacchati nesadimpi gacchati venimpi gacchati rathakarimpi gacchati pukkusimpi gacchati gabbhinimpi gacchati payamanampi gacchati utunimpi gacchati anutunimpi gacchati. ","an5.192:14.3":"Tassa sa hoti brahmani kamatthapi davatthapi ratatthapi pajatthapi brahmanassa brahmani hoti. ","an5.192:14.4":"So sabbakammehi jivikam kappeti. ","an5.192:14.5":"Tamenam brahmana evamahamsu: ","an5.192:14.6":"‘kasma bhavam brahmano patijanamano sabbakammehi jivikam kappeti’ti? ","an5.192:14.7":"So evamaha: ","an5.192:14.8":"‘seyyathapi, bho, aggi sucimpi dahati asucimpi dahati, na ca tena aggi upalippati; ","an5.192:14.9":"evamevam kho, bho, sabbakammehi cepi brahmano jivikam kappeti, na ca tena brahmano upalippati. ","an5.192:14.10":"Sabbakammehi jivikam kappeti’ti kho, dona, tasma brahmano brahmanacandaloti vuccati. ","an5.192:14.11":"Evam kho, dona, brahmano brahmanacandalo hoti. ","an5.192:15.1":"Ye kho te, dona, brahmananam pubbaka isayo mantanam kattaro mantanam pavattaro yesamidam etarahi brahmana poranam mantapadam gitam pavuttam samihitam tadanugayanti tadanubhasanti bhasitamanubhasanti sajjhayitamanusajjhayanti vacitamanuvacenti, seyyathidam—atthako, vamako, vamadevo, vessamitto, yamadaggi, angiraso, bharadvajo, vasettho, kassapo, bhagu; ","an5.192:15.2":"tyassume panca brahmane pannapenti—","an5.192:15.3":"brahmasamam, devasamam, mariyadam, sambhinnamariyadam, brahmanacandalamyeva pancamam. ","an5.192:15.4":"Tesam tvam, dona, katamoti? ","an5.192:16.1":"Evam sante mayam, bho gotama, brahmanacandalampi na purema. ","an5.192:16.2":"Abhikkantam, bho gotama …pe… upasakam mam bhavam gotamo dharetu ajjatagge panupetam saranam gatan”ti. ","an5.192:16.3":"Dutiyam. "}