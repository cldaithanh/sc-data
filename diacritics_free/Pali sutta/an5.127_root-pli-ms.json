{"an5.127:0.1":"Anguttara Nikaya 5.127 ","an5.127:0.2":"13. Gilanavagga ","an5.127:0.3":"Vapakasasutta ","an5.127:1.1":"“Pancahi, bhikkhave, dhammehi samannagato bhikkhu nalam sanghamha vapakasitum. ","an5.127:1.2":"Katamehi pancahi? ","an5.127:1.3":"Idha, bhikkhave, bhikkhu asantuttho hoti itaritarena civarena, asantuttho hoti itaritarena pindapatena, asantuttho hoti itaritarena senasanena, asantuttho hoti itaritarena gilanappaccayabhesajjaparikkharena, kamasankappabahulo ca viharati. ","an5.127:1.4":"Imehi kho, bhikkhave, pancahi dhammehi samannagato bhikkhu nalam sanghamha vapakasitum. ","an5.127:2.1":"Pancahi, bhikkhave, dhammehi samannagato bhikkhu alam sanghamha vapakasitum. ","an5.127:2.2":"Katamehi pancahi? ","an5.127:2.3":"Idha, bhikkhave, bhikkhu santuttho hoti itaritarena civarena, santuttho hoti itaritarena pindapatena, santuttho hoti itaritarena senasanena, santuttho hoti itaritarena gilanappaccayabhesajjaparikkharena, nekkhammasankappabahulo ca viharati. ","an5.127:2.4":"Imehi kho, bhikkhave, pancahi dhammehi samannagato bhikkhu alam sanghamha vapakasitun”ti. ","an5.127:2.5":"Sattamam. "}