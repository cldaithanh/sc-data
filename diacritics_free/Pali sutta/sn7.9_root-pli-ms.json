{"sn7.9:0.1":"Samyutta Nikaya 7.9 ","sn7.9:0.2":"1. Arahantavagga ","sn7.9:0.3":"Sundarikasutta ","sn7.9:1.1":"Ekam samayam bhagava kosalesu viharati sundarikaya nadiya tire. ","sn7.9:1.2":"Tena kho pana samayena sundarikabharadvajo brahmano sundarikaya nadiya tire aggim juhati, aggihuttam paricarati. ","sn7.9:1.3":"Atha kho sundarikabharadvajo brahmano aggim juhitva aggihuttam paricaritva utthayasana samanta catuddisa anuvilokesi: ","sn7.9:1.4":"“ko nu kho imam habyasesam bhunjeyya”ti? ","sn7.9:1.5":"Addasa kho sundarikabharadvajo brahmano bhagavantam annatarasmim rukkhamule sasisam parutam nisinnam. ","sn7.9:1.6":"Disvana vamena hatthena habyasesam gahetva dakkhinena hatthena kamandalum gahetva yena bhagava tenupasankami. ","sn7.9:1.7":"Atha kho bhagava sundarikabharadvajassa brahmanassa padasaddena sisam vivari. ","sn7.9:1.8":"Atha kho sundarikabharadvajo brahmano “mundo ayam bhavam, mundako ayam bhavan”ti tatova puna nivattitukamo ahosi. ","sn7.9:1.9":"Atha kho sundarikabharadvajassa brahmanassa etadahosi: ","sn7.9:1.10":"“mundapi hi idhekacce brahmana bhavanti; ","sn7.9:1.11":"yannunaham tam upasankamitva jatim puccheyyan”ti. ","sn7.9:2.1":"Atha kho sundarikabharadvajo brahmano yena bhagava tenupasankami; upasankamitva bhagavantam etadavoca: ","sn7.9:2.2":"“kimjacco bhavan”ti? ","sn7.9:3.1":"“Ma jatim puccha carananca puccha, ","sn7.9:3.2":"Kattha have jayati jatavedo; ","sn7.9:3.3":"Nicakulinopi muni dhitima, ","sn7.9:3.4":"Ajaniyo hoti hirinisedho. ","sn7.9:4.1":"Saccena danto damasa upeto, ","sn7.9:4.2":"Vedantagu vusitabrahmacariyo; ","sn7.9:4.3":"Yannopanito tamupavhayetha, ","sn7.9:4.4":"Kalena so juhati dakkhineyye”ti. ","sn7.9:5.1":"“Addha suyittham suhutam mama yidam, ","sn7.9:5.2":"Yam tadisam vedagumaddasami; ","sn7.9:5.3":"Tumhadisananhi adassanena, ","sn7.9:5.4":"Anno jano bhunjati habyasesan”ti. ","sn7.9:6.1":"“Bhunjatu bhavam gotamo. ","sn7.9:6.2":"Brahmano bhavan”ti. ","sn7.9:7.1":"“Gathabhigitam me abhojaneyyam, ","sn7.9:7.2":"Sampassatam brahmana nesa dhammo; ","sn7.9:7.3":"Gathabhigitam panudanti buddha, ","sn7.9:7.4":"Dhamme sati brahmana vuttiresa. ","sn7.9:8.1":"Annena ca kevalinam mahesim, ","sn7.9:8.2":"Khinasavam kukkuccavupasantam; ","sn7.9:8.3":"Annena panena upatthahassu, ","sn7.9:8.4":"Khettanhi tam punnapekkhassa hoti”ti. ","sn7.9:9.1":"“Atha kassa caham, bho gotama, imam habyasesam dammi”ti? ","sn7.9:9.2":"“Na khvaham, brahmana, passami sadevake loke samarake sabrahmake sassamanabrahmaniya pajaya sadevamanussaya yasseso habyaseso bhutto samma parinamam gaccheyya annatra, brahmana, tathagatassa va tathagatasavakassa va. ","sn7.9:9.3":"Tena hi tvam, brahmana, tam habyasesam appaharite va chaddehi appanake va udake opilapehi”ti. ","sn7.9:10.1":"Atha kho sundarikabharadvajo brahmano tam habyasesam appanake udake opilapesi. ","sn7.9:10.2":"Atha kho so habyaseso udake pakkhitto ciccitayati citicitayati sandhupayati sampadhupayati. ","sn7.9:10.3":"Seyyathapi nama phalo divasamsantatto udake pakkhitto ciccitayati citicitayati sandhupayati sampadhupayati; ","sn7.9:10.4":"evameva so habyaseso udake pakkhitto ciccitayati citicitayati sandhupayati sampadhupayati. ","sn7.9:11.1":"Atha kho sundarikabharadvajo brahmano samviggo lomahatthajato yena bhagava tenupasankami; upasankamitva ekamantam atthasi. ","sn7.9:11.2":"Ekamantam thitam kho sundarikabharadvajam brahmanam bhagava gathahi ajjhabhasi: ","sn7.9:12.1":"“Ma brahmana daru samadahano, ","sn7.9:12.2":"Suddhim amanni bahiddha hi etam; ","sn7.9:12.3":"Na hi tena suddhim kusala vadanti, ","sn7.9:12.4":"Yo bahirena parisuddhimicche. ","sn7.9:13.1":"Hitva aham brahmana darudaham, ","sn7.9:13.2":"Ajjhattamevujjalayami jotim; ","sn7.9:13.3":"Niccaggini niccasamahitatto, ","sn7.9:13.4":"Araham aham brahmacariyam carami. ","sn7.9:14.1":"Mano hi te brahmana kharibharo, ","sn7.9:14.2":"Kodho dhumo bhasmani mosavajjam; ","sn7.9:14.3":"Jivha suja hadayam jotithanam, ","sn7.9:14.4":"Atta sudanto purisassa joti. ","sn7.9:15.1":"Dhammo rahado brahmana silatittho, ","sn7.9:15.2":"Anavilo sabbhi satam pasattho; ","sn7.9:15.3":"Yattha have vedaguno sinata, ","sn7.9:15.4":"Anallagattava taranti param. ","sn7.9:16.1":"Saccam dhammo samyamo brahmacariyam, ","sn7.9:16.2":"Majjhe sita brahmana brahmapatti; ","sn7.9:16.3":"Sa tujjubhutesu namo karohi, ","sn7.9:16.4":"Tamaham naram dhammasariti brumi”ti. ","sn7.9:17.1":"Evam vutte, sundarikabharadvajo brahmano bhagavantam etadavoca: ","sn7.9:17.2":"“abhikkantam, bho gotama …pe… ","sn7.9:17.3":"annataro ca panayasma bharadvajo arahatam ahositi. "}