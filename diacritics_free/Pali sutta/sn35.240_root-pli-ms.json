{"sn35.240:0.1":"Samyutta Nikaya 35.240 ","sn35.240:0.2":"19. Asivisavagga ","sn35.240:0.3":"Kummopamasutta ","sn35.240:1.1":"“Bhutapubbam, bhikkhave, kummo kacchapo sayanhasamayam anunaditire gocarapasuto ahosi. ","sn35.240:1.2":"Singalopi kho, bhikkhave, sayanhasamayam anunaditire gocarapasuto ahosi. ","sn35.240:1.3":"Addasa kho, bhikkhave, kummo kacchapo singalam duratova gocarapasutam. ","sn35.240:1.4":"Disvana sondipancamani angani sake kapale samodahitva appossukko tunhibhuto sankasayati. ","sn35.240:1.5":"Singalopi kho, bhikkhave, addasa kummam kacchapam duratova gocarapasutam. ","sn35.240:1.6":"Disvana yena kummo kacchapo tenupasankami; upasankamitva kummam kacchapam paccupatthito ahosi: ","sn35.240:1.7":"‘yadayam kummo kacchapo sondipancamanam anganam annataram va annataram va angam abhininnamessati, tattheva nam gahetva uddalitva khadissami’ti. ","sn35.240:1.8":"Yada kho, bhikkhave, kummo kacchapo sondipancamanam anganam annataram va annataram va angam na abhininnami, atha singalo kummamha nibbijja pakkami, otaram alabhamano. ","sn35.240:2.1":"Evameva kho, bhikkhave, tumhepi maro papima satatam samitam paccupatthito: ","sn35.240:2.2":"‘appeva namaham imesam cakkhuto va otaram labheyyam …pe… ","sn35.240:2.3":"jivhato va otaram labheyyam …pe… ","sn35.240:2.4":"manato va otaram labheyyan’ti. ","sn35.240:2.5":"Tasmatiha, bhikkhave, indriyesu guttadvara viharatha. ","sn35.240:2.6":"Cakkhuna rupam disva ma nimittaggahino ahuvattha, ma anubyanjanaggahino. ","sn35.240:2.7":"Yatvadhikaranamenam cakkhundriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjatha, rakkhatha cakkhundriyam, cakkhundriye samvaram apajjatha. ","sn35.240:2.8":"Sotena saddam sutva … ","sn35.240:2.9":"ghanena gandham ghayitva … ","sn35.240:2.10":"jivhaya rasam sayitva … ","sn35.240:2.11":"kayena photthabbam phusitva … ","sn35.240:2.12":"manasa dhammam vinnaya ma nimittaggahino ahuvattha, ma anubyanjanaggahino. ","sn35.240:2.13":"Yatvadhikaranamenam manindriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjatha, rakkhatha manindriyam, manindriye samvaram apajjatha. ","sn35.240:2.14":"Yato tumhe, bhikkhave, indriyesu guttadvara viharissatha, atha tumhehipi maro papima nibbijja pakkamissati, otaram alabhamano—","sn35.240:2.15":"kummamhava singaloti. ","sn35.240:3.1":"Kummova angani sake kapale, ","sn35.240:3.2":"Samodaham bhikkhu manovitakke; ","sn35.240:3.3":"Anissito annamahethayano, ","sn35.240:3.4":"Parinibbuto nupavadeyya kanci”ti. ","sn35.240:3.5":"Tatiyam. "}