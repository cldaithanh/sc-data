{"mil7.4.10:0.1":"Milindapanha ","mil7.4.10:0.2":"Opammakathapanha ","mil7.4.10:0.3":"Pathavivagga ","mil7.4.10:0.4":"10. Cakkavattingapanha ","mil7.4.10:1.1":"“Bhante nagasena, ‘cakkavattissa cattari angani gahetabbani’ti yam vadesi, katamani tani cattari angani gahetabbani”ti? ","mil7.4.10:1.2":"“Yatha, maharaja, cakkavatti catuhi sangahavatthuhi janam sanganhati; ","mil7.4.10:1.3":"evameva kho, maharaja, yogina yogavacarena catassannam parisanam manasam sangahetabbam anuggahetabbam sampahamsetabbam. ","mil7.4.10:1.4":"Idam, maharaja, cakkavattissa pathamam angam gahetabbam. ","mil7.4.10:2.1":"Puna caparam, maharaja, cakkavattissa vijite cora na utthahanti; ","mil7.4.10:2.2":"evameva kho, maharaja, yogina yogavacarena kamaragabyapadavihimsavitakka na uppadetabba. ","mil7.4.10:2.3":"Idam, maharaja, cakkavattissa dutiyam angam gahetabbam. ","mil7.4.10:2.4":"Bhasitampetam, maharaja, bhagavata devatidevena—","mil7.4.10:3.1":"‘Vitakkupasame ca yo rato, ","mil7.4.10:3.2":"Asubham bhavayate sada sato; ","mil7.4.10:3.3":"Esa kho byanti kahiti, ","mil7.4.10:3.4":"Esa checchati marabandhanan’ti. ","mil7.4.10:4.1":"Puna caparam, maharaja, cakkavatti divase divase samuddapariyantam mahapathavim anuyayati kalyanapapakani vicinamano; ","mil7.4.10:4.2":"evameva kho, maharaja, yogina yogavacarena kayakammam vacikammam manokammam divase divase paccavekkhitabbam ‘kim nu kho me imehi tihi thanehi anupavajjassa divaso vitivattati’ti. ","mil7.4.10:4.3":"Idam, maharaja, cakkavattissa tatiyam angam gahetabbam. ","mil7.4.10:4.4":"Bhasitampetam, maharaja, bhagavata devatidevena anguttaranikayavare—","mil7.4.10:5.1":"‘Kathambhutassa me rattindiva vitivattantiti pabbajitena abhinham paccavekkhitabban’ti. ","mil7.4.10:6.1":"Puna caparam, maharaja, cakkavattissa abbhantarabahirarakkha susamvihita hoti; ","mil7.4.10:6.2":"evameva kho, maharaja, yogina yogavacarena abbhantaranam bahiranam kilesanam arakkhaya satidovariko thapetabbo. ","mil7.4.10:6.3":"Idam, maharaja, cakkavattissa catuttham angam gahetabbam. ","mil7.4.10:6.4":"Bhasitampetam, maharaja, bhagavata devatidevena—","mil7.4.10:7.1":"‘Satidovariko, bhikkhave, ariyasavako akusalam pajahati kusalam bhaveti, savajjam pajahati, anavajjam bhaveti, suddhamattanam pariharati’”ti. ","mil7.4.10:8.1":"Cakkavattingapanho dasamo. ","mil7.4.10:9.1":"Pathavivaggo tatiyo. ","mil7.4.10:10.1":"Tassuddanam ","mil7.4.10:11.1":"Pathavi apo ca tejo ca, ","mil7.4.10:11.2":"vayo ca pabbatena ca; ","mil7.4.10:11.3":"Akaso candasuriyo ca, ","mil7.4.10:11.4":"sakko ca cakkavattinati. "}