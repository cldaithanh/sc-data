{"mn38:0.1":"Majjhima Nikaya 38 ","mn38:0.2":"Mahatanhasankhayasutta ","mn38:1.1":"Evam me sutam—","mn38:1.2":"ekam samayam bhagava savatthiyam viharati jetavane anathapindikassa arame. ","mn38:2.1":"Tena kho pana samayena satissa nama bhikkhuno kevattaputtassa evarupam papakam ditthigatam uppannam hoti: ","mn38:2.2":"“tathaham bhagavata dhammam desitam ajanami yatha tadevidam vinnanam sandhavati samsarati anannan”ti. ","mn38:3.1":"Assosum kho sambahula bhikkhu: ","mn38:3.2":"“satissa kira nama bhikkhuno kevattaputtassa evarupam papakam ditthigatam uppannam: ","mn38:3.3":"‘tathaham bhagavata dhammam desitam ajanami yatha tadevidam vinnanam sandhavati samsarati, anannan’”ti. ","mn38:3.4":"Atha kho te bhikkhu yena sati bhikkhu kevattaputto tenupasankamimsu; upasankamitva satim bhikkhum kevattaputtam etadavocum: ","mn38:3.5":"“saccam kira te, avuso sati, evarupam papakam ditthigatam uppannam: ","mn38:3.6":"‘tathaham bhagavata dhammam desitam ajanami yatha tadevidam vinnanam sandhavati samsarati, anannan’”ti? ","mn38:3.7":"“Evam bya kho aham, avuso, bhagavata dhammam desitam ajanami yatha tadevidam vinnanam sandhavati samsarati, anannan”ti. ","mn38:3.8":"Atha kho te bhikkhu satim bhikkhum kevattaputtam etasma papaka ditthigata vivecetukama samanuyunjanti samanugahanti samanubhasanti: ","mn38:3.9":"“ma evam, avuso sati, avaca, ma bhagavantam abbhacikkhi, na hi sadhu bhagavato abbhakkhanam, na hi bhagava evam vadeyya. ","mn38:3.10":"Anekapariyayenavuso sati, paticcasamuppannam vinnanam vuttam bhagavata, annatra paccaya natthi vinnanassa sambhavo”ti. ","mn38:3.11":"Evampi kho sati bhikkhu kevattaputto tehi bhikkhuhi samanuyunjiyamano samanugahiyamano samanubhasiyamano tadeva papakam ditthigatam thamasa paramasa abhinivissa voharati: ","mn38:3.12":"“evam bya kho aham, avuso, bhagavata dhammam desitam ajanami yatha tadevidam vinnanam sandhavati samsarati anannan”ti. ","mn38:4.1":"Yato kho te bhikkhu nasakkhimsu satim bhikkhum kevattaputtam etasma papaka ditthigata vivecetum, atha kho te bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","mn38:4.2":"“satissa nama, bhante, bhikkhuno kevattaputtassa evarupam papakam ditthigatam uppannam: ","mn38:4.3":"‘tathaham bhagavata dhammam desitam ajanami yatha tadevidam vinnanam sandhavati samsarati, anannan’ti. ","mn38:4.4":"Assumha kho mayam, bhante, satissa kira nama bhikkhuno kevattaputtassa evarupam papakam ditthigatam uppannam: ","mn38:4.5":"‘tathaham bhagavata dhammam desitam ajanami yatha tadevidam vinnanam sandhavati samsarati, anannan’ti. ","mn38:4.6":"Atha kho mayam, bhante, yena sati bhikkhu kevattaputto tenupasankamimha; upasankamitva satim bhikkhum kevattaputtam etadavocumha: ","mn38:4.7":"‘saccam kira te, avuso sati, evarupam papakam ditthigatam uppannam: ","mn38:4.8":"“tathaham bhagavata dhammam desitam ajanami yatha tadevidam vinnanam sandhavati samsarati, anannan”’ti? ","mn38:4.9":"Evam vutte, bhante, sati bhikkhu kevattaputto amhe etadavoca: ","mn38:4.10":"‘evam bya kho aham, avuso, bhagavata dhammam desitam ajanami yatha tadevidam vinnanam sandhavati samsarati, anannan’ti. ","mn38:4.11":"Atha kho mayam, bhante, satim bhikkhum kevattaputtam etasma papaka ditthigata vivecetukama samanuyunjimha samanugahimha samanubhasimha: ","mn38:4.12":"‘ma evam, avuso sati, avaca, ma bhagavantam abbhacikkhi, na hi sadhu bhagavato abbhakkhanam, na hi bhagava evam vadeyya. ","mn38:4.13":"Anekapariyayenavuso sati, paticcasamuppannam vinnanam vuttam bhagavata, annatra paccaya natthi vinnanassa sambhavo’ti. ","mn38:4.14":"Evampi kho, bhante, sati bhikkhu kevattaputto amhehi samanuyunjiyamano samanugahiyamano samanubhasiyamano tadeva papakam ditthigatam thamasa paramasa abhinivissa voharati: ","mn38:4.15":"‘evam bya kho aham, avuso, bhagavata dhammam desitam ajanami yatha tadevidam vinnanam sandhavati samsarati, anannan’ti. ","mn38:4.16":"Yato kho mayam, bhante, nasakkhimha satim bhikkhum kevattaputtam etasma papaka ditthigata vivecetum, atha mayam etamattham bhagavato arocema”ti. ","mn38:5.1":"Atha kho bhagava annataram bhikkhum amantesi: ","mn38:5.2":"“ehi tvam bhikkhu, mama vacanena satim bhikkhum kevattaputtam amantehi: ","mn38:5.3":"‘sattha tam, avuso sati, amanteti’”ti. ","mn38:5.4":"“Evam, bhante”ti kho so bhikkhu bhagavato patissutva yena sati bhikkhu kevattaputto tenupasankami; upasankamitva satim bhikkhum kevattaputtam etadavoca: ","mn38:5.5":"“sattha tam, avuso sati, amanteti”ti. ","mn38:5.6":"“Evamavuso”ti kho sati bhikkhu kevattaputto tassa bhikkhuno patissutva yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho satim bhikkhum kevattaputtam bhagava etadavoca: ","mn38:5.7":"“saccam kira te, sati, evarupam papakam ditthigatam uppannam: ","mn38:5.8":"‘tathaham bhagavata dhammam desitam ajanami yatha tadevidam vinnanam sandhavati samsarati, anannan’”ti? ","mn38:5.9":"“Evam bya kho aham, bhante, bhagavata dhammam desitam ajanami yatha tadevidam vinnanam sandhavati samsarati, anannan”ti. ","mn38:5.10":"“Katamam tam, sati, vinnanan”ti? ","mn38:5.11":"“Yvayam, bhante, vado vedeyyo tatra tatra kalyanapapakanam kammanam vipakam patisamvedeti”ti. ","mn38:5.12":"“Kassa nu kho nama tvam, moghapurisa, maya evam dhammam desitam ajanasi? ","mn38:5.13":"Nanu maya, moghapurisa, anekapariyayena paticcasamuppannam vinnanam vuttam, annatra paccaya natthi vinnanassa sambhavoti? ","mn38:5.14":"Atha ca pana tvam, moghapurisa, attana duggahitena amhe ceva abbhacikkhasi, attananca khanasi, bahunca apunnam pasavasi. ","mn38:5.15":"Tanhi te, moghapurisa, bhavissati digharattam ahitaya dukkhaya”ti. ","mn38:6.1":"Atha kho bhagava bhikkhu amantesi: ","mn38:6.2":"“Tam kim mannatha, bhikkhave, ","mn38:6.3":"api nayam sati bhikkhu kevattaputto usmikatopi imasmim dhammavinaye”ti? ","mn38:6.4":"“Kinhi siya, bhante? ","mn38:6.5":"No hetam, bhante”ti. ","mn38:6.6":"Evam vutte, sati bhikkhu kevattaputto tunhibhuto mankubhuto pattakkhandho adhomukho pajjhayanto appatibhano nisidi. ","mn38:6.7":"Atha kho bhagava satim bhikkhum kevattaputtam tunhibhutam mankubhutam pattakkhandham adhomukham pajjhayantam appatibhanam viditva satim bhikkhum kevattaputtam etadavoca: ","mn38:6.8":"“pannayissasi kho tvam, moghapurisa, etena sakena papakena ditthigatena. ","mn38:6.9":"Idhaham bhikkhu patipucchissami”ti. ","mn38:7.1":"Atha kho bhagava bhikkhu amantesi: ","mn38:7.2":"“tumhepi me, bhikkhave, evam dhammam desitam ajanatha yathayam sati bhikkhu kevattaputto attana duggahitena amhe ceva abbhacikkhati, attananca khanati, bahunca apunnam pasavati”ti? ","mn38:7.3":"“No hetam, bhante. ","mn38:7.4":"Anekapariyayena hi no, bhante, paticcasamuppannam vinnanam vuttam bhagavata, annatra paccaya natthi vinnanassa sambhavo”ti. ","mn38:7.5":"“Sadhu sadhu, bhikkhave. ","mn38:7.6":"Sadhu kho me tumhe, bhikkhave, evam dhammam desitam ajanatha. ","mn38:7.7":"Anekapariyayena hi vo, bhikkhave, paticcasamuppannam vinnanam vuttam maya, annatra paccaya natthi vinnanassa sambhavo”ti. ","mn38:7.8":"Atha ca panayam sati bhikkhu kevattaputto attana duggahitena amhe ceva abbhacikkhati, attananca khanati, bahunca apunnam pasavati. ","mn38:7.9":"Tanhi tassa moghapurisassa bhavissati digharattam ahitaya dukkhaya. ","mn38:8.1":"“Yam yadeva, bhikkhave, paccayam paticca uppajjati vinnanam, tena teneva vinnanantveva sankhyam gacchati. ","mn38:8.2":"Cakkhunca paticca rupe ca uppajjati vinnanam, cakkhuvinnanantveva sankhyam gacchati; ","mn38:8.3":"sotanca paticca sadde ca uppajjati vinnanam, sotavinnanantveva sankhyam gacchati; ","mn38:8.4":"ghananca paticca gandhe ca uppajjati vinnanam, ghanavinnanantveva sankhyam gacchati; ","mn38:8.5":"jivhanca paticca rase ca uppajjati vinnanam, jivhavinnanantveva sankhyam gacchati; ","mn38:8.6":"kayanca paticca photthabbe ca uppajjati vinnanam, kayavinnanantveva sankhyam gacchati; ","mn38:8.7":"mananca paticca dhamme ca uppajjati vinnanam, manovinnanantveva sankhyam gacchati. ","mn38:8.8":"Seyyathapi, bhikkhave, yam yadeva paccayam paticca aggi jalati tena teneva sankhyam gacchati. ","mn38:8.9":"Katthanca paticca aggi jalati, katthaggitveva sankhyam gacchati; ","mn38:8.10":"sakalikanca paticca aggi jalati, sakalikaggitveva sankhyam gacchati; ","mn38:8.11":"tinanca paticca aggi jalati, tinaggitveva sankhyam gacchati; ","mn38:8.12":"gomayanca paticca aggi jalati, gomayaggitveva sankhyam gacchati; ","mn38:8.13":"thusanca paticca aggi jalati, thusaggitveva sankhyam gacchati; ","mn38:8.14":"sankaranca paticca aggi jalati, sankaraggitveva sankhyam gacchati. ","mn38:8.15":"Evameva kho, bhikkhave, yam yadeva paccayam paticca uppajjati vinnanam, tena teneva sankhyam gacchati. ","mn38:8.16":"Cakkhunca paticca rupe ca uppajjati vinnanam, cakkhuvinnanantveva sankhyam gacchati; ","mn38:8.17":"sotanca paticca sadde ca uppajjati vinnanam, sotavinnanantveva sankhyam gacchati, ","mn38:8.18":"ghananca paticca gandhe ca uppajjati vinnanam, ghanavinnanantveva sankhyam gacchati, ","mn38:8.19":"jivhanca paticca rase ca uppajjati vinnanam, jivhavinnanantveva sankhyam gacchati. ","mn38:8.20":"Kayanca paticca photthabbe ca uppajjati vinnanam, kayavinnanantveva sankhyam gacchati. ","mn38:8.21":"Mananca paticca dhamme ca uppajjati vinnanam, manovinnanantveva sankhyam gacchati. ","mn38:9.1":"Bhutamidanti, bhikkhave, passatha”ti? ","mn38:9.2":"“Evam, bhante”. ","mn38:9.3":"“Tadaharasambhavanti, bhikkhave, passatha”ti? ","mn38:9.4":"“Evam, bhante”. ","mn38:9.5":"“Tadaharanirodha yam bhutam, tam nirodhadhammanti, bhikkhave, passatha”ti? ","mn38:9.6":"“Evam, bhante”. ","mn38:10.1":"“Bhutamidam nossuti, bhikkhave, kankhato uppajjati vicikiccha”ti? ","mn38:10.2":"“Evam, bhante”. ","mn38:10.3":"“Tadaharasambhavam nossuti, bhikkhave, kankhato uppajjati vicikiccha”ti? ","mn38:10.4":"“Evam, bhante”. ","mn38:10.5":"“Tadaharanirodha yam bhutam, tam nirodhadhammam nossuti, bhikkhave, kankhato uppajjati vicikiccha”ti? ","mn38:10.6":"“Evam, bhante”. ","mn38:11.1":"“Bhutamidanti, bhikkhave, yathabhutam sammappannaya passato ya vicikiccha sa pahiyati”ti? ","mn38:11.2":"“Evam, bhante”. ","mn38:11.3":"“Tadaharasambhavanti, bhikkhave, yathabhutam sammappannaya passato ya vicikiccha sa pahiyati”ti? ","mn38:11.4":"“Evam, bhante”. ","mn38:11.5":"“Tadaharanirodha yam bhutam, tam nirodhadhammanti, bhikkhave, yathabhutam sammappannaya passato ya vicikiccha sa pahiyati”ti? ","mn38:11.6":"“Evam, bhante”. ","mn38:12.1":"“Bhutamidanti, bhikkhave, itipi vo ettha nibbicikiccha”ti? ","mn38:12.2":"“Evam, bhante”. ","mn38:12.3":"“Tadaharasambhavanti, bhikkhave, itipi vo ettha nibbicikiccha”ti? ","mn38:12.4":"“Evam, bhante”. ","mn38:12.5":"“Tadaharanirodha yam bhutam tam nirodhadhammanti, bhikkhave, itipi vo ettha nibbicikiccha”ti? ","mn38:12.6":"“Evam, bhante”. ","mn38:13.1":"“Bhutamidanti, bhikkhave, yathabhutam sammappannaya suditthan”ti? ","mn38:13.2":"“Evam, bhante”. ","mn38:13.3":"“Tadaharasambhavanti, bhikkhave, yathabhutam sammappannaya suditthan”ti? ","mn38:13.4":"“Evam, bhante”. ","mn38:13.5":"“Tadaharanirodha yam bhutam tam nirodhadhammanti, bhikkhave, yathabhutam sammappannaya suditthan”ti? ","mn38:13.6":"“Evam, bhante”. ","mn38:14.1":"“Imance tumhe, bhikkhave, ditthim evam parisuddham evam pariyodatam alliyetha kelayetha dhanayetha mamayetha, api nu me tumhe, bhikkhave, kullupamam dhammam desitam ajaneyyatha nittharanatthaya no gahanatthaya”ti? ","mn38:14.2":"“No hetam, bhante”. ","mn38:14.3":"“Imance tumhe, bhikkhave, ditthim evam parisuddham evam pariyodatam na alliyetha na kelayetha na dhanayetha na mamayetha, api nu me tumhe, bhikkhave, kullupamam dhammam desitam ajaneyyatha nittharanatthaya no gahanatthaya”ti? ","mn38:14.4":"“Evam, bhante”. ","mn38:15.1":"“Cattarome, bhikkhave, ahara bhutanam va sattanam thitiya, sambhavesinam va anuggahaya. ","mn38:15.2":"Katame cattaro? ","mn38:15.3":"Kabalikaro aharo olariko va sukhumo va, phasso dutiyo, manosancetana tatiya, vinnanam catuttham. ","mn38:16.1":"Ime ca, bhikkhave, cattaro ahara kimnidana kimsamudaya kimjatika kimpabhava? ","mn38:16.2":"Ime cattaro ahara tanhanidana tanhasamudaya tanhajatika tanhapabhava. ","mn38:16.3":"Tanha cayam, bhikkhave, kimnidana kimsamudaya kimjatika kimpabhava? ","mn38:16.4":"Tanha vedananidana vedanasamudaya vedanajatika vedanapabhava. ","mn38:16.5":"Vedana cayam, bhikkhave, kimnidana kimsamudaya kimjatika kimpabhava? ","mn38:16.6":"Vedana phassanidana phassasamudaya phassajatika phassapabhava. ","mn38:16.7":"Phasso cayam, bhikkhave, kimnidano kimsamudayo kimjatiko kimpabhavo? ","mn38:16.8":"Phasso salayatananidano salayatanasamudayo salayatanajatiko salayatanapabhavo. ","mn38:16.9":"Salayatanancidam, bhikkhave, kimnidanam kimsamudayam kimjatikam kimpabhavam? ","mn38:16.10":"Salayatanam namarupanidanam namarupasamudayam namarupajatikam namarupapabhavam. ","mn38:16.11":"Namarupancidam, bhikkhave, kimnidanam kimsamudayam kimjatikam kimpabhavam? ","mn38:16.12":"Namarupam vinnananidanam vinnanasamudayam vinnanajatikam vinnanapabhavam. ","mn38:16.13":"Vinnanancidam, bhikkhave, kimnidanam kimsamudayam kimjatikam kimpabhavam? ","mn38:16.14":"Vinnanam sankharanidanam sankharasamudayam sankharajatikam sankharapabhavam. ","mn38:16.15":"Sankhara cime, bhikkhave, kimnidana kimsamudaya kimjatika kimpabhava? ","mn38:16.16":"Sankhara avijjanidana avijjasamudaya avijjajatika avijjapabhava. ","mn38:17.1":"Iti kho, bhikkhave, avijjapaccaya sankhara, ","mn38:17.2":"sankharapaccaya vinnanam, ","mn38:17.3":"vinnanapaccaya namarupam, ","mn38:17.4":"namarupapaccaya salayatanam, ","mn38:17.5":"salayatanapaccaya phasso, ","mn38:17.6":"phassapaccaya vedana, ","mn38:17.7":"vedanapaccaya tanha, ","mn38:17.8":"tanhapaccaya upadanam, ","mn38:17.9":"upadanapaccaya bhavo, ","mn38:17.10":"bhavapaccaya jati, ","mn38:17.11":"jatipaccaya jaramaranam sokaparidevadukkhadomanassupayasa sambhavanti. ","mn38:17.12":"Evametassa kevalassa dukkhakkhandhassa samudayo hoti. ","mn38:18.1":"Jatipaccaya jaramarananti iti kho panetam vuttam; ","mn38:18.2":"jatipaccaya nu kho, bhikkhave, jaramaranam, no va, katham va ettha hoti”ti? ","mn38:18.3":"“Jatipaccaya, bhante, jaramaranam; ","mn38:18.4":"evam no ettha hoti—","mn38:18.5":"jatipaccaya jaramaranan”ti. ","mn38:18.6":"“Bhavapaccaya jatiti iti kho panetam vuttam; ","mn38:18.7":"bhavapaccaya nu kho, bhikkhave, jati, no va, katham va ettha hoti”ti? ","mn38:18.8":"“Bhavapaccaya, bhante, jati; ","mn38:18.9":"evam no ettha hoti—","mn38:18.10":"bhavapaccaya jati”ti. ","mn38:18.11":"“Upadanapaccaya bhavoti iti kho panetam vuttam; ","mn38:18.12":"upadanapaccaya nu kho, bhikkhave, bhavo, no va, katham va ettha hoti”ti? ","mn38:18.13":"“Upadanapaccaya, bhante, bhavo; ","mn38:18.14":"evam no ettha hoti—","mn38:18.15":"upadanapaccaya bhavo”ti. ","mn38:18.16":"“Tanhapaccaya upadananti iti kho panetam vuttam, tanhapaccaya nu kho, bhikkhave, upadanam, no va, katham va ettha hoti”ti? ","mn38:18.17":"“Tanhapaccaya, bhante, upadanam; ","mn38:18.18":"evam no ettha hoti—","mn38:18.19":"tanhapaccaya upadanan”ti. ","mn38:18.20":"“Vedanapaccaya tanhati iti kho panetam vuttam; ","mn38:18.21":"vedanapaccaya nu kho, bhikkhave, tanha, no va, katham va ettha hoti”ti? ","mn38:18.22":"“Vedanapaccaya, bhante, tanha; ","mn38:18.23":"evam no ettha hoti—","mn38:18.24":"vedanapaccaya tanha”ti. ","mn38:18.25":"“Phassapaccaya vedanati iti kho panetam vuttam; ","mn38:18.26":"phassapaccaya nu kho, bhikkhave, vedana, no va, katham va ettha hoti”ti? ","mn38:18.27":"“Phassapaccaya, bhante, vedana; ","mn38:18.28":"evam no ettha hoti—","mn38:18.29":"phassapaccaya vedana”ti. ","mn38:18.30":"“Salayatanapaccaya phassoti iti kho panetam vuttam; ","mn38:18.31":"salayatanapaccaya nu kho, bhikkhave, phasso, no va, katham va ettha hoti”ti? ","mn38:18.32":"“Salayatanapaccaya, bhante, phasso; ","mn38:18.33":"evam no ettha hoti—","mn38:18.34":"salayatanapaccaya phasso”ti. ","mn38:18.35":"“Namarupapaccaya salayatananti iti kho panetam vuttam; ","mn38:18.36":"namarupapaccaya nu kho, bhikkhave, salayatanam, no va, katham va ettha hoti”ti? ","mn38:18.37":"“Namarupapaccaya, bhante, salayatanam; ","mn38:18.38":"evam no ettha hoti—","mn38:18.39":"namarupapaccaya salayatanan”ti. ","mn38:18.40":"“Vinnanapaccaya namarupanti iti kho panetam vuttam; ","mn38:18.41":"vinnanapaccaya nu kho, bhikkhave, namarupam, no va, katham va ettha hoti”ti? ","mn38:18.42":"“Vinnanapaccaya, bhante, namarupam; ","mn38:18.43":"evam no ettha hoti—","mn38:18.44":"vinnanapaccaya namarupan”ti. ","mn38:18.45":"“Sankharapaccaya vinnananti iti kho panetam vuttam; ","mn38:18.46":"sankharapaccaya nu kho, bhikkhave, vinnanam, no va, katham va ettha hoti”ti? ","mn38:18.47":"“Sankharapaccaya, bhante, vinnanam; ","mn38:18.48":"evam no ettha hoti—","mn38:18.49":"sankharapaccaya vinnanan”ti. ","mn38:18.50":"“Avijjapaccaya sankharati iti kho panetam vuttam; ","mn38:18.51":"avijjapaccaya nu kho, bhikkhave, sankhara, no va, katham va ettha hoti”ti? ","mn38:18.52":"“Avijjapaccaya, bhante, sankhara; ","mn38:18.53":"evam no ettha hoti—","mn38:18.54":"avijjapaccaya sankhara”ti. ","mn38:19.1":"“Sadhu, bhikkhave. ","mn38:19.2":"Iti kho, bhikkhave, tumhepi evam vadetha, ahampi evam vadami—","mn38:19.3":"imasmim sati idam hoti, imassuppada idam uppajjati, yadidam—","mn38:19.4":"avijjapaccaya sankhara, ","mn38:19.5":"sankharapaccaya vinnanam, ","mn38:19.6":"vinnanapaccaya namarupam, ","mn38:19.7":"namarupapaccaya salayatanam, ","mn38:19.8":"salayatanapaccaya phasso, ","mn38:19.9":"phassapaccaya vedana, ","mn38:19.10":"vedanapaccaya tanha, ","mn38:19.11":"tanhapaccaya upadanam, ","mn38:19.12":"upadanapaccaya bhavo, ","mn38:19.13":"bhavapaccaya jati, ","mn38:19.14":"jatipaccaya jaramaranam sokaparidevadukkhadomanassupayasa sambhavanti. ","mn38:19.15":"Evametassa kevalassa dukkhakkhandhassa samudayo hoti. ","mn38:20.1":"Avijjaya tveva asesaviraganirodha sankharanirodho, ","mn38:20.2":"sankharanirodha vinnananirodho, ","mn38:20.3":"vinnananirodha namarupanirodho, ","mn38:20.4":"namarupanirodha salayatananirodho, ","mn38:20.5":"salayatananirodha phassanirodho, ","mn38:20.6":"phassanirodha vedananirodho, ","mn38:20.7":"vedananirodha tanhanirodho, ","mn38:20.8":"tanhanirodha upadananirodho, ","mn38:20.9":"upadananirodha bhavanirodho, ","mn38:20.10":"bhavanirodha jatinirodho, ","mn38:20.11":"jatinirodha jaramaranam sokaparidevadukkhadomanassupayasa nirujjhanti. ","mn38:20.12":"Evametassa kevalassa dukkhakkhandhassa nirodho hoti. ","mn38:21.1":"Jatinirodha jaramarananirodhoti iti kho panetam vuttam; ","mn38:21.2":"jatinirodha nu kho, bhikkhave, jaramarananirodho, no va, katham va ettha hoti”ti? ","mn38:21.3":"“Jatinirodha, bhante, jaramarananirodho; ","mn38:21.4":"evam no ettha hoti—","mn38:21.5":"jatinirodha jaramarananirodho”ti. ","mn38:21.6":"“Bhavanirodha jatinirodhoti iti kho panetam vuttam; ","mn38:21.7":"bhavanirodha nu kho, bhikkhave, jatinirodho, no va, katham va ettha hoti”ti? ","mn38:21.8":"“Bhavanirodha, bhante, jatinirodho; ","mn38:21.9":"evam no ettha hoti—","mn38:21.10":"bhavanirodha jatinirodho”ti. ","mn38:21.11":"“Upadananirodha bhavanirodhoti iti kho panetam vuttam; ","mn38:21.12":"upadananirodha nu kho, bhikkhave, bhavanirodho, no va, katham va ettha hoti”ti? ","mn38:21.13":"“Upadananirodha, bhante, bhavanirodho; ","mn38:21.14":"evam no ettha hoti—","mn38:21.15":"upadananirodha bhavanirodho”ti. ","mn38:21.16":"“Tanhanirodha upadananirodhoti iti kho panetam vuttam; ","mn38:21.17":"tanhanirodha nu kho, bhikkhave, upadananirodho, no va, katham va ettha hoti”ti? ","mn38:21.18":"“Tanhanirodha, bhante, upadananirodho; ","mn38:21.19":"evam no ettha hoti—","mn38:21.20":"tanhanirodha upadananirodho”ti. ","mn38:21.21":"“Vedananirodha tanhanirodhoti iti kho panetam vuttam; ","mn38:21.22":"vedananirodha nu kho, bhikkhave, tanhanirodho, no va, katham va ettha hoti”ti? ","mn38:21.23":"“Vedananirodha, bhante, tanhanirodho; ","mn38:21.24":"evam no ettha hoti—","mn38:21.25":"vedananirodha tanhanirodho”ti. ","mn38:21.26":"“Phassanirodha vedananirodhoti iti kho panetam vuttam; ","mn38:21.27":"phassanirodha nu kho, bhikkhave, vedananirodho, no va, katham va ettha hoti”ti? ","mn38:21.28":"“Phassanirodha, bhante, vedananirodho; ","mn38:21.29":"evam no ettha hoti—","mn38:21.30":"phassanirodha vedananirodho”ti. ","mn38:21.31":"“Salayatananirodha phassanirodhoti iti kho panetam vuttam; ","mn38:21.32":"salayatananirodha nu kho, bhikkhave, phassanirodho, no va, katham va ettha hotiti? ","mn38:21.33":"Salayatananirodha, bhante, phassanirodho; ","mn38:21.34":"evam no ettha hoti—","mn38:21.35":"salayatananirodha phassanirodho”ti. ","mn38:21.36":"“Namarupanirodha salayatananirodhoti iti kho panetam vuttam; ","mn38:21.37":"namarupanirodha nu kho, bhikkhave, salayatananirodho, no va, katham va ettha hoti”ti? ","mn38:21.38":"“Namarupanirodha, bhante, salayatananirodho; ","mn38:21.39":"evam no ettha hoti—","mn38:21.40":"namarupanirodha salayatananirodho”ti. ","mn38:21.41":"“Vinnananirodha namarupanirodhoti iti kho panetam vuttam; ","mn38:21.42":"vinnananirodha nu kho, bhikkhave, namarupanirodho, no va, katham va ettha hoti”ti? ","mn38:21.43":"“Vinnananirodha, bhante, namarupanirodho; ","mn38:21.44":"evam no ettha hoti—","mn38:21.45":"vinnananirodha namarupanirodho”ti. ","mn38:21.46":"“Sankharanirodha vinnananirodhoti iti kho panetam vuttam; ","mn38:21.47":"sankharanirodha nu kho, bhikkhave, vinnananirodho, no va, katham va ettha hoti”ti? ","mn38:21.48":"“Sankharanirodha, bhante, vinnananirodho; ","mn38:21.49":"evam no ettha hoti—","mn38:21.50":"sankharanirodha vinnananirodho”ti. ","mn38:21.51":"“Avijjanirodha sankharanirodhoti iti kho panetam vuttam; ","mn38:21.52":"avijjanirodha nu kho, bhikkhave, sankharanirodho, no va, katham va ettha hoti”ti? ","mn38:21.53":"“Avijjanirodha, bhante, sankharanirodho; ","mn38:21.54":"evam no ettha hoti—","mn38:21.55":"avijjanirodha sankharanirodho”ti. ","mn38:22.1":"“Sadhu, bhikkhave. ","mn38:22.2":"Iti kho, bhikkhave, tumhepi evam vadetha, ahampi evam vadami—","mn38:22.3":"imasmim asati idam na hoti, imassa nirodha idam nirujjhati, yadidam—","mn38:22.4":"avijjanirodha sankharanirodho, ","mn38:22.5":"sankharanirodha vinnananirodho, ","mn38:22.6":"vinnananirodha namarupanirodho, ","mn38:22.7":"namarupanirodha salayatananirodho, ","mn38:22.8":"salayatananirodha phassanirodho, ","mn38:22.9":"phassanirodha vedananirodho, ","mn38:22.10":"vedananirodha tanhanirodho, ","mn38:22.11":"tanhanirodha upadananirodho, ","mn38:22.12":"upadananirodha bhavanirodho, ","mn38:22.13":"bhavanirodha jatinirodho, ","mn38:22.14":"jatinirodha jaramaranam sokaparidevadukkhadomanassupayasa nirujjhanti. ","mn38:22.15":"Evametassa kevalassa dukkhakkhandhassa nirodho hoti. ","mn38:23.1":"Api nu tumhe, bhikkhave, evam jananta evam passanta pubbantam va patidhaveyyatha: ","mn38:23.2":"‘ahesumha nu kho mayam atitamaddhanam, nanu kho ahesumha atitamaddhanam, kim nu kho ahesumha atitamaddhanam, katham nu kho ahesumha atitamaddhanam, kim hutva kim ahesumha nu kho mayam atitamaddhanan’”ti? ","mn38:23.3":"“No hetam, bhante”. ","mn38:23.4":"“Api nu tumhe, bhikkhave, evam jananta evam passanta aparantam va patidhaveyyatha—","mn38:23.5":"bhavissama nu kho mayam anagatamaddhanam, nanu kho bhavissama anagatamaddhanam, kim nu kho bhavissama anagatamaddhanam, katham nu kho bhavissama anagatamaddhanam, kim hutva kim bhavissama nu kho mayam anagatamaddhanan”ti? ","mn38:23.6":"“No hetam, bhante”. ","mn38:24.1":"“Api nu tumhe, bhikkhave, evam jananta evam passanta etarahi va paccuppannamaddhanam ajjhattam kathankathi assatha—","mn38:24.2":"aham nu khosmi, no nu khosmi, kim nu khosmi, katham nu khosmi, ayam nu kho satto kuto agato, so kuhim gami bhavissati”ti? ","mn38:24.3":"“No hetam, bhante”. ","mn38:24.4":"“Api nu tumhe, bhikkhave, evam jananta evam passanta evam vadeyyatha—","mn38:24.5":"sattha no garu, satthugaravena ca mayam evam vadema”ti? ","mn38:24.6":"“No hetam, bhante”. ","mn38:24.7":"“Api nu tumhe, bhikkhave, evam jananta evam passanta evam vadeyyatha—","mn38:24.8":"samano evamaha, samana ca nama mayam evam vadema”ti? ","mn38:24.9":"“No hetam, bhante”. ","mn38:24.10":"“Api nu tumhe, bhikkhave, evam jananta evam passanta annam sattharam uddiseyyatha”ti? ","mn38:24.11":"“No hetam, bhante”. ","mn38:24.12":"“Api nu tumhe, bhikkhave, evam jananta evam passanta yani tani puthusamanabrahmananam vata kotuhalamangalani tani sarato paccagaccheyyatha”ti? ","mn38:24.13":"“No hetam, bhante”. ","mn38:24.14":"“Nanu, bhikkhave, yadeva tumhakam samam natam samam dittham samam viditam, tadeva tumhe vadetha”ti. ","mn38:24.15":"“Evam, bhante”. ","mn38:25.1":"“Sadhu, bhikkhave, upanita kho me tumhe, bhikkhave, imina sanditthikena dhammena akalikena ehipassikena opaneyyikena paccattam veditabbena vinnuhi. ","mn38:25.2":"Sanditthiko ayam, bhikkhave, dhammo akaliko ehipassiko opaneyyiko paccattam veditabbo vinnuhi—","mn38:25.3":"iti yantam vuttam, idametam paticca vuttanti. ","mn38:26.1":"Tinnam kho pana, bhikkhave, sannipata gabbhassavakkanti hoti. ","mn38:26.2":"Idha matapitaro ca sannipatita honti, mata ca na utuni hoti, gandhabbo ca na paccupatthito hoti, neva tava gabbhassavakkanti hoti. ","mn38:26.3":"Idha matapitaro ca sannipatita honti, mata ca utuni hoti, gandhabbo ca na paccupatthito hoti, neva tava gabbhassavakkanti hoti. ","mn38:26.4":"Yato ca kho, bhikkhave, matapitaro ca sannipatita honti, mata ca utuni hoti, gandhabbo ca paccupatthito hoti—evam tinnam sannipata gabbhassavakkanti hoti. ","mn38:27.1":"Tamenam, bhikkhave, mata nava va dasa va mase gabbham kucchina pariharati mahata samsayena garubharam. ","mn38:27.2":"Tamenam, bhikkhave, mata navannam va dasannam va masanam accayena vijayati mahata samsayena garubharam. ","mn38:27.3":"Tamenam jatam samanam sakena lohitena poseti. ","mn38:27.4":"Lohitanhetam, bhikkhave, ariyassa vinaye yadidam matuthannam. ","mn38:28.1":"Sa kho so, bhikkhave, kumaro vuddhimanvaya indriyanam paripakamanvaya ","mn38:28.2":"yani tani kumarakanam kilapanakani tehi kilati, seyyathidam—vankakam ghatikam mokkhacikam cingulakam pattalhakam rathakam dhanukam. ","mn38:29.1":"Sa kho so, bhikkhave, kumaro vuddhimanvaya indriyanam paripakamanvaya ","mn38:29.2":"pancahi kamagunehi samappito samangibhuto paricareti—","mn38:29.3":"cakkhuvinneyyehi rupehi itthehi kantehi manapehi piyarupehi kamupasamhitehi rajaniyehi, ","mn38:29.4":"sotavinneyyehi saddehi … ","mn38:29.5":"ghanavinneyyehi gandhehi … ","mn38:29.6":"jivhavinneyyehi rasehi … ","mn38:29.7":"kayavinneyyehi photthabbehi itthehi kantehi manapehi piyarupehi kamupasamhitehi rajaniyehi. ","mn38:30.1":"So cakkhuna rupam disva piyarupe rupe sarajjati, appiyarupe rupe byapajjati, anupatthitakayasati ca viharati parittacetaso. ","mn38:30.2":"Tanca cetovimuttim pannavimuttim yathabhutam nappajanati yatthassa te papaka akusala dhamma aparisesa nirujjhanti. ","mn38:30.3":"So evam anurodhavirodham samapanno yam kinci vedanam vedeti sukham va dukkham va adukkhamasukham va, so tam vedanam abhinandati abhivadati ajjhosaya titthati. ","mn38:30.4":"Tassa tam vedanam abhinandato abhivadato ajjhosaya titthato uppajjati nandi. ","mn38:30.5":"Ya vedanasu nandi tadupadanam, tassupadanapaccaya bhavo, bhavapaccaya jati, jatipaccaya jaramaranam sokaparidevadukkhadomanassupayasa sambhavanti. ","mn38:30.6":"Evametassa kevalassa dukkhakkhandhassa samudayo hoti. ","mn38:30.7":"Sotena saddam sutva …pe… ","mn38:30.8":"ghanena gandham ghayitva …pe… ","mn38:30.9":"jivhaya rasam sayitva …pe… ","mn38:30.10":"kayena photthabbam phusitva …pe… ","mn38:30.11":"manasa dhammam vinnaya piyarupe dhamme sarajjati, appiyarupe dhamme byapajjati, anupatthitakayasati ca viharati parittacetaso. ","mn38:30.12":"Tanca cetovimuttim pannavimuttim yathabhutam nappajanati yatthassa te papaka akusala dhamma aparisesa nirujjhanti. ","mn38:30.13":"So evam anurodhavirodham samapanno yam kinci vedanam vedeti sukham va dukkham va adukkhamasukham va, so tam vedanam abhinandati abhivadati ajjhosaya titthati. ","mn38:30.14":"Tassa tam vedanam abhinandato abhivadato ajjhosaya titthato uppajjati nandi. ","mn38:30.15":"Ya vedanasu nandi tadupadanam, tassupadanapaccaya bhavo, bhavapaccaya jati, jatipaccaya jaramaranam sokaparidevadukkhadomanassupayasa sambhavanti. ","mn38:30.16":"Evametassa kevalassa dukkhakkhandhassa samudayo hoti. ","mn38:31.1":"Idha, bhikkhave, tathagato loke uppajjati araham sammasambuddho vijjacaranasampanno sugato lokavidu anuttaro purisadammasarathi sattha devamanussanam buddho bhagava. ","mn38:31.2":"So imam lokam sadevakam samarakam sabrahmakam sassamanabrahmanim pajam sadevamanussam sayam abhinna sacchikatva pavedeti. ","mn38:31.3":"So dhammam deseti adikalyanam majjhekalyanam pariyosanakalyanam sattham sabyanjanam; ","mn38:31.4":"kevalaparipunnam parisuddham brahmacariyam pakaseti. ","mn38:32.1":"Tam dhammam sunati gahapati va gahapatiputto va annatarasmim va kule paccajato. ","mn38:32.2":"So tam dhammam sutva tathagate saddham patilabhati. ","mn38:32.3":"So tena saddhapatilabhena samannagato iti patisancikkhati: ","mn38:32.4":"‘sambadho gharavaso rajapatho, abbhokaso pabbajja. ","mn38:32.5":"Nayidam sukaram agaram ajjhavasata ekantaparipunnam ekantaparisuddham sankhalikhitam brahmacariyam caritum. ","mn38:32.6":"Yannunaham kesamassum oharetva, kasayani vatthani acchadetva, agarasma anagariyam pabbajeyyan’”ti. ","mn38:32.7":"So aparena samayena appam va bhogakkhandham pahaya, mahantam va bhogakkhandham pahaya, appam va natiparivattam pahaya, mahantam va natiparivattam pahaya, kesamassum oharetva, kasayani vatthani acchadetva, agarasma anagariyam pabbajati. ","mn38:33.1":"So evam pabbajito samano bhikkhunam sikkhasajivasamapanno panatipatam pahaya panatipata pativirato hoti, nihitadando nihitasattho lajji dayapanno sabbapanabhutahitanukampi viharati. ","mn38:33.2":"Adinnadanam pahaya adinnadana pativirato hoti, dinnadayi dinnapatikankhi athenena sucibhutena attana viharati. ","mn38:33.3":"Abrahmacariyam pahaya brahmacari hoti, aracari virato methuna gamadhamma. ","mn38:33.4":"Musavadam pahaya musavada pativirato hoti, saccavadi saccasandho theto paccayiko avisamvadako lokassa. ","mn38:33.5":"Pisunam vacam pahaya pisunaya vacaya pativirato hoti—ito sutva na amutra akkhata imesam bhedaya, amutra va sutva na imesam akkhata amusam bhedaya. Iti bhinnanam va sandhata, sahitanam va anuppadata samaggaramo samaggarato samagganandi, samaggakaranim vacam bhasita hoti. ","mn38:33.6":"Pharusam vacam pahaya pharusaya vacaya pativirato hoti—ya sa vaca nela kannasukha pemaniya hadayangama pori bahujanakanta bahujanamanapa tatharupim vacam bhasita hoti. ","mn38:33.7":"Samphappalapam pahaya samphappalapa pativirato hoti, kalavadi bhutavadi atthavadi dhammavadi vinayavadi, nidhanavatim vacam bhasita kalena, sapadesam pariyantavatim atthasamhitam. ","mn38:33.8":"So bijagamabhutagamasamarambha pativirato hoti, ","mn38:33.9":"ekabhattiko hoti rattuparato, virato vikalabhojana. ","mn38:33.10":"Naccagitavaditavisukadassana pativirato hoti, ","mn38:33.11":"malagandhavilepanadharanamandanavibhusanatthana pativirato hoti, ","mn38:33.12":"uccasayanamahasayana pativirato hoti, ","mn38:33.13":"jataruparajatapatiggahana pativirato hoti, ","mn38:33.14":"amakadhannapatiggahana pativirato hoti, ","mn38:33.15":"amakamamsapatiggahana pativirato hoti, ","mn38:33.16":"itthikumarikapatiggahana pativirato hoti, ","mn38:33.17":"dasidasapatiggahana pativirato hoti, ","mn38:33.18":"ajelakapatiggahana pativirato hoti, ","mn38:33.19":"kukkutasukarapatiggahana pativirato hoti, ","mn38:33.20":"hatthigavassavalavapatiggahana pativirato hoti, ","mn38:33.21":"khettavatthupatiggahana pativirato hoti, ","mn38:33.22":"duteyyapahinagamananuyoga pativirato hoti, ","mn38:33.23":"kayavikkaya pativirato hoti, ","mn38:33.24":"tulakutakamsakutamanakuta pativirato hoti, ","mn38:33.25":"ukkotanavancananikatisaciyoga pativirato hoti, ","mn38:33.26":"chedanavadhabandhanaviparamosaalopasahasakara pativirato hoti. ","mn38:34.1":"So santuttho hoti kayapariharikena civarena kucchipariharikena pindapatena. So yena yeneva pakkamati samadayeva pakkamati. ","mn38:34.2":"Seyyathapi nama pakkhi sakuno yena yeneva deti sapattabharova deti; ","mn38:34.3":"evameva bhikkhu santuttho hoti kayapariharikena civarena, kucchipariharikena pindapatena. So yena yeneva pakkamati samadayeva pakkamati. ","mn38:34.4":"So imina ariyena silakkhandhena samannagato ajjhattam anavajjasukham patisamvedeti. ","mn38:35.1":"So cakkhuna rupam disva na nimittaggahi hoti nanubyanjanaggahi. ","mn38:35.2":"Yatvadhikaranamenam cakkhundriyam asamvutam viharantam abhijjhadomanassa papaka akusala dhamma anvassaveyyum tassa samvaraya patipajjati, rakkhati cakkhundriyam, cakkhundriye samvaram apajjati. ","mn38:35.3":"Sotena saddam sutva …pe… ","mn38:35.4":"ghanena gandham ghayitva …pe… ","mn38:35.5":"jivhaya rasam sayitva …pe… ","mn38:35.6":"kayena photthabbam phusitva …pe… ","mn38:35.7":"manasa dhammam vinnaya na nimittaggahi hoti nanubyanjanaggahi. ","mn38:35.8":"Yatvadhikaranamenam manindriyam asamvutam viharantam abhijjhadomanassa papaka akusala dhamma anvassaveyyum tassa samvaraya patipajjati, rakkhati manindriyam manindriye samvaram apajjati. ","mn38:35.9":"So imina ariyena indriyasamvarena samannagato ajjhattam abyasekasukham patisamvedeti. ","mn38:36.1":"So abhikkante patikkante sampajanakari hoti, alokite vilokite sampajanakari hoti, saminjite pasarite sampajanakari hoti, sanghatipattacivaradharane sampajanakari hoti, asite pite khayite sayite sampajanakari hoti, uccarapassavakamme sampajanakari hoti, gate thite nisinne sutte jagarite bhasite tunhibhave sampajanakari hoti. ","mn38:37.1":"So imina ca ariyena silakkhandhena samannagato, imaya ca ariyaya santutthiya samannagato, imina ca ariyena indriyasamvarena samannagato, imina ca ariyena satisampajannena samannagato, ","mn38:37.2":"vivittam senasanam bhajati—arannam rukkhamulam pabbatam kandaram giriguham susanam vanapattham abbhokasam palalapunjam. ","mn38:38.1":"So pacchabhattam pindapatapatikkanto nisidati pallankam abhujitva, ujum kayam panidhaya, parimukham satim upatthapetva. ","mn38:38.2":"So abhijjham loke pahaya vigatabhijjhena cetasa viharati, abhijjhaya cittam parisodheti; ","mn38:38.3":"byapadapadosam pahaya abyapannacitto viharati, sabbapanabhutahitanukampi, byapadapadosa cittam parisodheti; ","mn38:38.4":"thinamiddham pahaya vigatathinamiddho viharati alokasanni, sato sampajano, thinamiddha cittam parisodheti; ","mn38:38.5":"uddhaccakukkuccam pahaya anuddhato viharati ajjhattam vupasantacitto, uddhaccakukkucca cittam parisodheti; ","mn38:38.6":"vicikiccham pahaya tinnavicikiccho viharati akathankathi kusalesu dhammesu, vicikicchaya cittam parisodheti. ","mn38:39.1":"So ime panca nivarane pahaya cetaso upakkilese pannaya dubbalikarane, ","mn38:39.2":"vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharati. ","mn38:39.3":"Puna caparam, bhikkhave, bhikkhu vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam …pe… ","mn38:39.4":"tatiyam jhanam …pe… ","mn38:39.5":"catuttham jhanam upasampajja viharati. ","mn38:40.1":"So cakkhuna rupam disva piyarupe rupe na sarajjati, appiyarupe rupe na byapajjati, upatthitakayasati ca viharati appamanacetaso. ","mn38:40.2":"Tanca cetovimuttim pannavimuttim yathabhutam pajanati yatthassa te papaka akusala dhamma aparisesa nirujjhanti. ","mn38:40.3":"So evam anurodhavirodhavippahino yam kinci vedanam vedeti, sukham va dukkham va adukkhamasukham va, so tam vedanam nabhinandati nabhivadati najjhosaya titthati. ","mn38:40.4":"Tassa tam vedanam anabhinandato anabhivadato anajjhosaya titthato ya vedanasu nandi sa nirujjhati. ","mn38:40.5":"Tassa nandinirodha upadananirodho, upadananirodha bhavanirodho, bhavanirodha jatinirodho, jatinirodha jaramaranam sokaparidevadukkhadomanassupayasa nirujjhanti. ","mn38:40.6":"Evametassa kevalassa dukkhakkhandhassa nirodho hoti. ","mn38:41.1":"Sotena saddam sutva …pe… ","mn38:41.2":"ghanena gandham ghayitva …pe… ","mn38:41.3":"jivhaya rasam sayitva …pe… ","mn38:41.4":"kayena photthabbam phusitva …pe… ","mn38:41.5":"manasa dhammam vinnaya piyarupe dhamme na sarajjati, appiyarupe dhamme na byapajjati, upatthitakayasati ca viharati appamanacetaso, ","mn38:41.6":"tanca cetovimuttim pannavimuttim yathabhutam pajanati yatthassa te papaka akusala dhamma aparisesa nirujjhanti. ","mn38:41.7":"So evam anurodhavirodhavippahino yam kinci vedanam vedeti, sukham va dukkham va adukkhamasukham va, so tam vedanam nabhinandati nabhivadati najjhosaya titthati. ","mn38:41.8":"Tassa tam vedanam anabhinandato anabhivadato anajjhosaya titthato ya vedanasu nandi sa nirujjhati. ","mn38:41.9":"Tassa nandinirodha upadananirodho, upadananirodha bhavanirodho, bhavanirodha jatinirodho, jatinirodha jaramaranam sokaparidevadukkhadomanassupayasa nirujjhanti. ","mn38:41.10":"Evametassa kevalassa dukkhakkhandhassa nirodho hoti. ","mn38:41.11":"Imam kho me tumhe, bhikkhave, sankhittena tanhasankhayavimuttim dharetha, satim pana bhikkhum kevattaputtam mahatanhajalatanhasanghatappatimukkan”ti. ","mn38:41.12":"Idamavoca bhagava. ","mn38:41.13":"Attamana te bhikkhu bhagavato bhasitam abhinandunti. ","mn38:41.14":"Mahatanhasankhayasuttam nitthitam atthamam. "}