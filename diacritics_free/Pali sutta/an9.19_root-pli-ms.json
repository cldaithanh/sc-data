{"an9.19:0.1":"Anguttara Nikaya 9.19 ","an9.19:0.2":"2. Sihanadavagga ","an9.19:0.3":"Devatasutta ","an9.19:1.1":"“Imanca, bhikkhave, rattim sambahula devata abhikkantaya rattiya abhikkantavanna kevalakappam jetavanam obhasetva yenaham tenupasankamimsu; upasankamitva mam abhivadetva ekamantam atthamsu. Ekamantam thita kho, bhikkhave, ta devata mam etadavocum: ","an9.19:1.2":"‘upasankamimsu no, bhante, pubbe manussabhutanam pabbajita agarani. ","an9.19:1.3":"Te mayam, bhante, paccutthimha, no ca kho abhivadimha. ","an9.19:1.4":"Ta mayam, bhante, aparipunnakammanta vippatisariniyo paccanutapiniyo hinam kayam upapanna’ti. ","an9.19:2.1":"Aparapi mam, bhikkhave, sambahula devata upasankamitva etadavocum: ","an9.19:2.2":"‘upasankamimsu no, bhante, pubbe manussabhutanam pabbajita agarani. ","an9.19:2.3":"Te mayam, bhante, paccutthimha abhivadimha, no ca tesam asanam adamha. ","an9.19:2.4":"Ta mayam, bhante, aparipunnakammanta vippatisariniyo paccanutapiniyo hinam kayam upapanna’ti. ","an9.19:3.1":"Aparapi mam, bhikkhave, sambahula devata upasankamitva etadavocum: ","an9.19:3.2":"‘upasankamimsu no, bhante, pubbe manussabhutanam pabbajita agarani. ","an9.19:3.3":"Te mayam, bhante, paccutthimha abhivadimha asanam adamha, no ca kho yathasatti yathabalam samvibhajimha …pe… ","an9.19:3.4":"yathasatti yathabalam samvibhajimha, no ca kho upanisidimha dhammassavanaya …pe… ","an9.19:3.5":"upanisidimha dhammassavanaya, no ca kho ohitasota dhammam sunimha …pe… ","an9.19:3.6":"ohitasota ca dhammam sunimha, no ca kho sutva dhammam dharayimha …pe… ","an9.19:3.7":"sutva ca dhammam dharayimha, no ca kho dhatanam dhammanam attham upaparikkhimha …pe… ","an9.19:3.8":"dhatananca dhammanam attham upaparikkhimha, no ca kho atthamannaya dhammamannaya dhammanudhammam patipajjimha. ","an9.19:3.9":"Ta mayam, bhante, aparipunnakammanta vippatisariniyo paccanutapiniyo hinam kayam upapanna’ti. ","an9.19:4.1":"Aparapi mam, bhikkhave, sambahula devata upasankamitva etadavocum: ","an9.19:4.2":"‘upasankamimsu no, bhante, pubbe manussabhutanam pabbajita agarani. ","an9.19:4.3":"Te mayam, bhante, paccutthimha abhivadimha, asanam adamha, yathasatti yathabalam samvibhajimha, upanisidimha dhammassavanaya, ohitasota ca dhammam sunimha, sutva ca dhammam dharayimha, dhatananca dhammanam attham upaparikkhimha, atthamannaya dhammamannaya dhammanudhammam patipajjimha. ","an9.19:4.4":"Ta mayam, bhante, paripunnakammanta avippatisariniyo apaccanutapiniyo panitam kayam upapanna’ti. ","an9.19:4.5":"Etani, bhikkhave, rukkhamulani etani sunnagarani. Jhayatha, bhikkhave, ma pamadattha, ma paccha vippatisarino ahuvattha seyyathapi ta purimika devata”ti. ","an9.19:4.6":"Navamam. "}