{"sn7.21:0.1":"Samyutta Nikaya 7.21 ","sn7.21:0.2":"2. Upasakavagga ","sn7.21:0.3":"Sangaravasutta ","sn7.21:1.1":"Savatthinidanam. ","sn7.21:1.2":"Tena kho pana samayena sangaravo nama brahmano savatthiyam pativasati udakasuddhiko, udakena parisuddhim pacceti, sayam patam udakorohananuyogamanuyutto viharati. ","sn7.21:1.3":"Atha kho ayasma anando pubbanhasamayam nivasetva pattacivaramadaya savatthim pindaya pavisi. ","sn7.21:1.4":"Savatthiyam pindaya caritva pacchabhattam pindapatapatikkanto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","sn7.21:1.5":"“idha, bhante, sangaravo nama brahmano savatthiyam pativasati udakasuddhiko, udakena suddhim pacceti, sayam patam udakorohananuyogamanuyutto viharati. ","sn7.21:1.6":"Sadhu, bhante, bhagava yena sangaravassa brahmanassa nivesanam tenupasankamatu anukampam upadaya”ti. ","sn7.21:1.7":"Adhivasesi bhagava tunhibhavena. ","sn7.21:2.1":"Atha kho bhagava pubbanhasamayam nivasetva pattacivaramadaya yena sangaravassa brahmanassa nivesanam tenupasankami; upasankamitva pannatte asane nisidi. ","sn7.21:2.2":"Atha kho sangaravo brahmano yena bhagava tenupasankami; upasankamitva bhagavata saddhim sammodi. ","sn7.21:2.3":"Sammodaniyam katham saraniyam vitisaretva ekamantam nisidi. Ekamantam nisinnam kho sangaravam brahmanam bhagava etadavoca: ","sn7.21:2.4":"“saccam kira tvam, brahmana, udakasuddhiko, udakena suddhim paccesi, sayam patam udakorohananuyogamanuyutto viharasi”ti? ","sn7.21:2.5":"“Evam, bho gotama”. ","sn7.21:2.6":"“Kim pana tvam, brahmana, atthavasam sampassamano udakasuddhiko, udakasuddhim paccesi, sayam patam udakorohananuyogamanuyutto viharasi”ti? ","sn7.21:2.7":"“Idha me, bho gotama, yam diva papakammam katam hoti, tam sayam nhanena pavahemi, yam rattim papakammam katam hoti tam patam nhanena pavahemi. ","sn7.21:2.8":"Imam khvaham, bho gotama, atthavasam sampassamano udakasuddhiko, udakena suddhim paccemi, sayam patam udakorohananuyogamanuyutto viharami”ti. ","sn7.21:3.1":"“Dhammo rahado brahmana silatittho, ","sn7.21:3.2":"Anavilo sabbhi satam pasattho; ","sn7.21:3.3":"Yattha have vedaguno sinata, ","sn7.21:3.4":"Anallagattava taranti paran”ti. ","sn7.21:4.1":"Evam vutte, sangaravo brahmano bhagavantam etadavoca: ","sn7.21:4.2":"“abhikkantam, bho gotama, abhikkantam, bho gotama …pe… ","sn7.21:4.3":"upasakam mam bhavam gotamo dharetu ajjatagge panupetam saranam gatan”ti. "}