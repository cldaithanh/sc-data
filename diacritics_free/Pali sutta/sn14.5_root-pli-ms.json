{"sn14.5:0.1":"Samyutta Nikaya 14.5 ","sn14.5:0.2":"1. Nanattavagga ","sn14.5:0.3":"Dutiyavedanananattasutta ","sn14.5:1.1":"Savatthiyam viharati. ","sn14.5:1.2":"“Dhatunanattam, bhikkhave, paticca uppajjati phassananattam, phassananattam paticca uppajjati vedanananattam, no vedanananattam paticca uppajjati phassananattam, no phassananattam paticca uppajjati dhatunanattam. ","sn14.5:1.3":"Katamanca, bhikkhave, dhatunanattam? ","sn14.5:1.4":"Cakkhudhatu …pe… manodhatu—","sn14.5:1.5":"idam vuccati, bhikkhave, dhatunanattam. ","sn14.5:2.1":"Kathanca, bhikkhave, dhatunanattam paticca uppajjati phassananattam, phassananattam paticca uppajjati vedanananattam, no vedanananattam paticca uppajjati phassananattam, no phassananattam paticca uppajjati dhatunanattam? ","sn14.5:2.2":"Cakkhudhatum, bhikkhave, paticca uppajjati cakkhusamphasso, cakkhusamphassam paticca uppajjati cakkhusamphassaja vedana, no cakkhusamphassajam vedanam paticca uppajjati cakkhusamphasso, no cakkhusamphassam paticca uppajjati cakkhudhatu …pe… ","sn14.5:2.3":"manodhatum paticca uppajjati manosamphasso, manosamphassam paticca uppajjati manosamphassaja vedana, no manosamphassajam vedanam paticca uppajjati manosamphasso, no manosamphassam paticca uppajjati manodhatu. ","sn14.5:2.4":"Evam kho, bhikkhave, dhatunanattam paticca uppajjati phassananattam, phassananattam paticca uppajjati vedanananattam, no vedanananattam paticca uppajjati phassananattam, no phassananattam paticca uppajjati dhatunanattan”ti. ","sn14.5:2.5":"Pancamam. "}