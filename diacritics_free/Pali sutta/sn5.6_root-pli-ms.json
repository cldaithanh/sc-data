{"sn5.6:0.1":"Samyutta Nikaya 5.6 ","sn5.6:0.2":"1. Bhikkhunivagga ","sn5.6:0.3":"Calasutta ","sn5.6:1.1":"Savatthinidanam. ","sn5.6:1.2":"Atha kho cala bhikkhuni pubbanhasamayam nivasetva …pe… ","sn5.6:1.3":"annatarasmim rukkhamule divaviharam nisidi. ","sn5.6:1.4":"Atha kho maro papima yena cala bhikkhuni tenupasankami; upasankamitva calam bhikkhunim etadavoca: ","sn5.6:1.5":"“kim nu tvam, bhikkhuni, na rocesi”ti? ","sn5.6:1.6":"“Jatim khvaham, avuso, na rocemi”ti. ","sn5.6:2.1":"“Kim nu jatim na rocesi, ","sn5.6:2.2":"jato kamani bhunjati; ","sn5.6:2.3":"Ko nu tam idamadapayi, ","sn5.6:2.4":"jatim ma roca bhikkhuni”ti. ","sn5.6:3.1":"“Jatassa maranam hoti, ","sn5.6:3.2":"jato dukkhani phussati; ","sn5.6:3.3":"Bandham vadham pariklesam, ","sn5.6:3.4":"tasma jatim na rocaye. ","sn5.6:4.1":"Buddho dhammamadesesi, ","sn5.6:4.2":"jatiya samatikkamam; ","sn5.6:4.3":"Sabbadukkhappahanaya, ","sn5.6:4.4":"so mam sacce nivesayi. ","sn5.6:5.1":"Ye ca rupupaga satta, ","sn5.6:5.2":"ye ca arupatthayino; ","sn5.6:5.3":"Nirodham appajananta, ","sn5.6:5.4":"agantaro punabbhavan”ti. ","sn5.6:6.1":"Atha kho maro papima “janati mam cala bhikkhuni”ti dukkhi dummano tatthevantaradhayiti. "}