{"sn35.146:0.1":"Samyutta Nikaya 35.146 ","sn35.146:0.2":"15. Navapuranavagga ","sn35.146:0.3":"Kammanirodhasutta ","sn35.146:1.1":"“Navapuranani, bhikkhave, kammani desessami kammanirodham kammanirodhagamininca patipadam. ","sn35.146:1.2":"Tam sunatha, sadhukam manasi karotha, bhasissamiti. ","sn35.146:1.3":"Katamanca, bhikkhave, puranakammam? ","sn35.146:1.4":"Cakkhu, bhikkhave, puranakammam abhisankhatam abhisancetayitam vedaniyam datthabbam …pe… ","sn35.146:1.5":"jivha puranakamma abhisankhata abhisancetayita vedaniya datthabba …pe… ","sn35.146:1.6":"mano puranakammo abhisankhato abhisancetayito vedaniyo datthabbo. ","sn35.146:1.7":"Idam vuccati, bhikkhave, puranakammam. ","sn35.146:1.8":"Katamanca, bhikkhave, navakammam? ","sn35.146:1.9":"Yam kho, bhikkhave, etarahi kammam karoti kayena vacaya manasa, ","sn35.146:1.10":"idam vuccati, bhikkhave, navakammam. ","sn35.146:1.11":"Katamo ca, bhikkhave, kammanirodho? ","sn35.146:1.12":"Yo kho, bhikkhave, kayakammavacikammamanokammassa nirodha vimuttim phusati, ","sn35.146:1.13":"ayam vuccati, bhikkhave, kammanirodho. ","sn35.146:1.14":"Katama ca, bhikkhave, kammanirodhagamini patipada? ","sn35.146:1.15":"Ayameva ariyo atthangiko maggo, seyyathidam—","sn35.146:1.16":"sammaditthi, sammasankappo, sammavaca, sammakammanto, sammaajivo, sammavayamo, sammasati, sammasamadhi—","sn35.146:1.17":"ayam vuccati, bhikkhave, kammanirodhagamini patipada. ","sn35.146:1.18":"Iti kho, bhikkhave, desitam maya puranakammam, desitam navakammam, desito kammanirodho, desita kammanirodhagamini patipada. ","sn35.146:1.19":"Yam kho, bhikkhave, satthara karaniyam savakanam hitesina anukampakena anukampam upadaya, katam vo tam maya. ","sn35.146:1.20":"Etani, bhikkhave, rukkhamulani, etani sunnagarani. Jhayatha, bhikkhave, ma pamadattha; ma pacchavippatisarino ahuvattha. Ayam vo amhakam anusasani”ti. ","sn35.146:1.21":"Pathamam. "}