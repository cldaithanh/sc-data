{"sn36.17:0.1":"Samyutta Nikaya 36.17 ","sn36.17:0.2":"2. Rahogatavagga ","sn36.17:0.3":"Pathamasambahulasutta ","sn36.17:1.1":"Atha kho sambahula bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","sn36.17:1.2":"“katama nu kho, bhante, vedana, katamo vedanasamudayo, katamo vedananirodho, katama vedananirodhagamini patipada? ","sn36.17:1.3":"Ko vedanaya assado, ko adinavo, kim nissaranan”ti? ","sn36.17:1.4":"“Tisso ima, bhikkhave, vedana—","sn36.17:1.5":"sukha vedana, dukkha vedana, adukkhamasukha vedana—","sn36.17:1.6":"ima vuccanti, bhikkhave, vedana. ","sn36.17:1.7":"Phassasamudaya vedanasamudayo; ","sn36.17:1.8":"phassanirodha vedananirodho. ","sn36.17:1.9":"Ayameva ariyo atthangiko maggo vedananirodhagamini patipada, seyyathidam—","sn36.17:1.10":"sammaditthi …pe… sammasamadhi. ","sn36.17:1.11":"Yam vedanam paticca uppajjati sukham somanassam, ayam vedanaya assado. ","sn36.17:1.12":"Yam vedana anicca dukkha viparinamadhamma, ayam vedanaya adinavo. ","sn36.17:1.13":"Yo vedanaya chandaragavinayo chandaragappahanam, idam vedanaya nissaranam. ","sn36.17:2.1":"Atha kho pana, bhikkhave, maya anupubbasankharanam nirodho akkhato. ","sn36.17:2.2":"Pathamam jhanam samapannassa vaca niruddha hoti …pe… ","sn36.17:2.3":"khinasavassa bhikkhuno rago niruddho hoti, doso niruddho hoti, moho niruddho hoti. ","sn36.17:2.4":"Atha kho pana, bhikkhave, maya anupubbasankharanam vupasamo akkhato. ","sn36.17:2.5":"Pathamam jhanam samapannassa vaca vupasanta hoti …pe… ","sn36.17:2.6":"khinasavassa bhikkhuno rago vupasanto hoti, doso vupasanto hoti, moho vupasanto hoti. ","sn36.17:2.7":"Chayima, bhikkhave, passaddhiyo. ","sn36.17:2.8":"Pathamam jhanam samapannassa vaca patippassaddha hoti. ","sn36.17:2.9":"Dutiyam jhanam samapannassa vitakkavicara patippassaddha honti. ","sn36.17:2.10":"Tatiyam jhanam samapannassa piti patippassaddha hoti. ","sn36.17:2.11":"Catuttham jhanam samapannassa assasapassasa patippassaddha honti. ","sn36.17:2.12":"Sannavedayitanirodham samapannassa sanna ca vedana ca patippassaddha honti. ","sn36.17:2.13":"Khinasavassa bhikkhuno rago patippassaddho hoti, doso patippassaddho hoti, moho patippassaddho hoti”ti. ","sn36.17:2.14":"Sattamam. "}