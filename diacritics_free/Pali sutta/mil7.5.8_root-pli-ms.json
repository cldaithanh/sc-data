{"mil7.5.8:0.1":"Milindapanha ","mil7.5.8:0.2":"Opammakathapanha ","mil7.5.8:0.3":"Upacikavagga ","mil7.5.8:0.4":"8. Gorupangapanha ","mil7.5.8:1.1":"“Bhante nagasena, ‘gorupassa cattari angani gahetabbani’ti yam vadesi, katamani tani cattari angani gahetabbani”ti? ","mil7.5.8:1.2":"“Yatha, maharaja, gorupo sakam geham na vijahati; ","mil7.5.8:1.3":"evameva kho, maharaja, yogina yogavacarena sako kayo na vijahitabbo ‘aniccucchadanaparimaddanabhedanavikiranaviddhamsanadhammo ayam kayo’ti. ","mil7.5.8:1.4":"Idam, maharaja, gorupassa pathamam angam gahetabbam. ","mil7.5.8:2.1":"Puna caparam, maharaja, gorupo adinnadhuro sukhadukkhena dhuram vahati; ","mil7.5.8:2.2":"evameva kho, maharaja, yogina yogavacarena adinnabrahmacariyena sukhadukkhena yava jivitapariyadana apanakotikam brahmacariyam caritabbam. ","mil7.5.8:2.3":"Idam, maharaja, gorupassa dutiyam angam gahetabbam. ","mil7.5.8:3.1":"Puna caparam, maharaja, gorupo chandena ghayamano paniyam pivati; ","mil7.5.8:3.2":"evameva kho, maharaja, yogina yogavacarena acariyupajjhayanam anusitthi chandena pemena pasadena ghayamanena patiggahetabba. ","mil7.5.8:3.3":"Idam, maharaja, gorupassa tatiyam angam gahetabbam. ","mil7.5.8:4.1":"Puna caparam, maharaja, gorupo yena kenaci vahiyamano vahati; ","mil7.5.8:4.2":"evameva kho, maharaja, yogina yogavacarena theranavamajjhimabhikkhunampi gihiupasakassapi ovadanusasani sirasa sampaticchitabba. ","mil7.5.8:4.3":"Idam, maharaja, gorupassa catuttham angam gahetabbam. ","mil7.5.8:4.4":"Bhasitampetam, maharaja, therena sariputtena dhammasenapatina—","mil7.5.8:5.1":"‘Tadahu pabbajito santo, ","mil7.5.8:5.2":"jatiya sattavassiko; ","mil7.5.8:5.3":"Sopi mam anusaseyya, ","mil7.5.8:5.4":"sampaticchami matthake. ","mil7.5.8:6.1":"Tibbam chandanca pemanca, ","mil7.5.8:6.2":"tasmim disva upatthape; ","mil7.5.8:6.3":"Thapeyyacariyatthane, ","mil7.5.8:6.4":"sakkacca nam punappunan’”ti. ","mil7.5.8:7.1":"Gorupangapanho atthamo. "}