{"sn52.4:0.1":"Samyutta Nikaya 52.4 ","sn52.4:0.2":"1. Rahogatavagga ","sn52.4:0.3":"Pathamakandakisutta ","sn52.4:1.1":"Ekam samayam ayasma ca anuruddho ayasma ca sariputto ayasma ca mahamoggallano sakete viharanti kandakivane. ","sn52.4:1.2":"Atha kho ayasma ca sariputto ayasma ca mahamoggallano sayanhasamayam patisallana vutthita yenayasma anuruddho tenupasankamimsu; upasankamitva ayasmata anuruddhena saddhim sammodimsu. ","sn52.4:1.3":"Sammodaniyam katham saraniyam vitisaretva ekamantam nisidimsu. Ekamantam nisinno kho ayasma sariputto ayasmantam anuruddham etadavoca: ","sn52.4:1.4":"“sekhenavuso anuruddha, bhikkhuna katame dhamma upasampajja vihatabba”ti? ","sn52.4:2.1":"“Sekhenavuso sariputta, bhikkhuna cattaro satipatthana upasampajja vihatabba. ","sn52.4:2.2":"Katame cattaro? ","sn52.4:2.3":"Idhavuso, bhikkhu kaye kayanupassi viharati atapi sampajano satima, vineyya loke abhijjhadomanassam; ","sn52.4:2.4":"vedanasu …pe… ","sn52.4:2.5":"citte …pe… ","sn52.4:2.6":"dhammesu dhammanupassi viharati atapi sampajano satima, vineyya loke abhijjhadomanassam—","sn52.4:2.7":"sekhenavuso sariputta, bhikkhuna ime cattaro satipatthana upasampajja vihatabba”ti. ","sn52.4:2.8":"Catuttham. "}