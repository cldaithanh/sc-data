{"an9.3:0.1":"Anguttara Nikaya 9.3 ","an9.3:0.2":"1. Sambodhivagga ","an9.3:0.3":"Meghiyasutta ","an9.3:1.1":"Ekam samayam bhagava calikayam viharati calikapabbate. ","an9.3:1.2":"Tena kho pana samayena ayasma meghiyo bhagavato upatthako hoti. ","an9.3:1.3":"Atha kho ayasma meghiyo yena bhagava tenupasankami; upasankamitva bhagavantam abhivadetva ekamantam atthasi. Ekamantam thito kho ayasma meghiyo bhagavantam etadavoca: ","an9.3:1.4":"“icchamaham, bhante, jantugamam pindaya pavisitun”ti. ","an9.3:1.5":"“Yassadani tvam, meghiya, kalam mannasi”ti. ","an9.3:2.1":"Atha kho ayasma meghiyo pubbanhasamayam nivasetva pattacivaramadaya jantugamam pindaya pavisi. ","an9.3:2.2":"Jantugame pindaya caritva pacchabhattam pindapatapatikkanto yena kimikalaya nadiya tiram tenupasankami. ","an9.3:2.3":"Addasa kho ayasma meghiyo kimikalaya nadiya tire janghaviharam anucankamamano anuvicaramano ambavanam pasadikam ramaniyam. ","an9.3:2.4":"Disvanassa etadahosi: ","an9.3:2.5":"“pasadikam vatidam ambavanam ramaniyam, alam vatidam kulaputtassa padhanatthikassa padhanaya. ","an9.3:2.6":"Sace mam bhagava anujaneyya, agaccheyyaham imam ambavanam padhanaya”ti. ","an9.3:3.1":"Atha kho ayasma meghiyo yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma meghiyo bhagavantam etadavoca: ","an9.3:4.1":"“Idhaham, bhante, pubbanhasamayam nivasetva pattacivaramadaya jantugamam pindaya pavisim. ","an9.3:4.2":"Jantugame pindaya caritva pacchabhattam pindapatapatikkanto yena kimikalaya nadiya tiram tenupasankamim. ","an9.3:4.3":"Addasam kho aham, bhante, kimikalaya nadiya tire janghaviharam anucankamamano anuvicaramano ambavanam pasadikam ramaniyam. ","an9.3:4.4":"Disvana me etadahosi: ","an9.3:4.5":"‘pasadikam vatidam ambavanam ramaniyam. ","an9.3:4.6":"Alam vatidam kulaputtassa padhanatthikassa padhanaya. ","an9.3:4.7":"Sace mam bhagava anujaneyya, agaccheyyaham imam ambavanam padhanaya’ti. ","an9.3:4.8":"Sace mam bhagava anujaneyya, gaccheyyaham tam ambavanam padhanaya”ti. ","an9.3:4.9":"“Agamehi tava, meghiya. Ekakamhi tava yava annopi koci bhikkhu agacchati”ti. ","an9.3:5.1":"Dutiyampi kho ayasma meghiyo bhagavantam etadavoca: ","an9.3:5.2":"“bhagavato, bhante, natthi kinci uttari karaniyam, natthi katassa paticayo. ","an9.3:5.3":"Mayham kho pana, bhante, atthi uttari karaniyam, atthi katassa paticayo. ","an9.3:5.4":"Sace mam bhagava anujaneyya, gaccheyyaham tam ambavanam padhanaya”ti. ","an9.3:5.5":"“Agamehi tava, meghiya, ekakamhi tava yava annopi koci bhikkhu agacchati”ti. ","an9.3:6.1":"Tatiyampi kho ayasma meghiyo bhagavantam etadavoca: ","an9.3:6.2":"“bhagavato, bhante, natthi kinci uttari karaniyam, natthi katassa paticayo. ","an9.3:6.3":"Mayham kho pana, bhante, atthi uttari karaniyam, atthi katassa paticayo. ","an9.3:6.4":"Sace mam bhagava anujaneyya, gaccheyyaham tam ambavanam padhanaya”ti. ","an9.3:6.5":"“Padhananti kho, meghiya, vadamanam kinti vadeyyama. ","an9.3:6.6":"Yassadani tvam, meghiya, kalam mannasi”ti. ","an9.3:7.1":"Atha kho ayasma meghiyo utthayasana bhagavantam abhivadetva padakkhinam katva yena tam ambavanam tenupasankami; upasankamitva tam ambavanam ajjhogahetva annatarasmim rukkhamule divaviharam nisidi. ","an9.3:7.2":"Atha kho ayasmato meghiyassa tasmim ambavane viharantassa yebhuyyena tayo papaka akusala vitakka samudacaranti, seyyathidam—","an9.3:7.3":"kamavitakko, byapadavitakko, vihimsavitakko. ","an9.3:7.4":"Atha kho ayasmato meghiyassa etadahosi: ","an9.3:7.5":"“acchariyam vata bho, abbhutam vata bho. ","an9.3:7.6":"Saddhaya ca vatamha agarasma anagariyam pabbajita; ","an9.3:7.7":"atha ca panimehi tihi papakehi akusalehi vitakkehi anvasatta—","an9.3:7.8":"kamavitakkena, byapadavitakkena, vihimsavitakkena”ti. ","an9.3:8.1":"Atha kho ayasma meghiyo yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma meghiyo bhagavantam etadavoca: ","an9.3:9.1":"“Idha mayham, bhante, tasmim ambavane viharantassa yebhuyyena tayo papaka akusala vitakka samudacaranti, seyyathidam—","an9.3:9.2":"kamavitakko, byapadavitakko, vihimsavitakko. ","an9.3:9.3":"Tassa mayham, bhante, etadahosi: ","an9.3:9.4":"‘acchariyam vata bho, abbhutam vata bho. ","an9.3:9.5":"Saddhaya ca vatamha agarasma anagariyam pabbajita; ","an9.3:9.6":"atha ca panimehi tihi papakehi akusalehi vitakkehi anvasatta—","an9.3:9.7":"kamavitakkena, byapadavitakkena, vihimsavitakkena’”ti. ","an9.3:10.1":"“Aparipakkaya, meghiya, cetovimuttiya panca dhamma paripakkaya samvattanti. ","an9.3:10.2":"Katame panca? ","an9.3:10.3":"Idha, meghiya, bhikkhu kalyanamitto hoti kalyanasahayo kalyanasampavanko. ","an9.3:10.4":"Aparipakkaya, meghiya, cetovimuttiya ayam pathamo dhammo paripakkaya samvattati. ","an9.3:11.1":"Puna caparam, meghiya, bhikkhu silava hoti, patimokkhasamvarasamvuto viharati acaragocarasampanno anumattesu vajjesu bhayadassavi, samadaya sikkhati sikkhapadesu. ","an9.3:11.2":"Aparipakkaya, meghiya, cetovimuttiya ayam dutiyo dhammo paripakkaya samvattati. ","an9.3:12.1":"Puna caparam, meghiya, yayam katha abhisallekhika cetovivaranasappaya, seyyathidam—appicchakatha santutthikatha pavivekakatha asamsaggakatha viriyarambhakatha silakatha samadhikatha pannakatha vimuttikatha vimuttinanadassanakatha, evarupiya kathaya nikamalabhi hoti akicchalabhi akasiralabhi. ","an9.3:12.2":"Aparipakkaya, meghiya, cetovimuttiya ayam tatiyo dhammo paripakkaya samvattati. ","an9.3:13.1":"Puna caparam, meghiya, bhikkhu araddhaviriyo viharati akusalanam dhammanam pahanaya, kusalanam dhammanam upasampadaya, thamava dalhaparakkamo anikkhittadhuro kusalesu dhammesu. ","an9.3:13.2":"Aparipakkaya, meghiya, cetovimuttiya ayam catuttho dhammo paripakkaya samvattati. ","an9.3:14.1":"Puna caparam, meghiya, bhikkhu pannava hoti udayatthagaminiya pannaya samannagato ariyaya nibbedhikaya samma dukkhakkhayagaminiya. ","an9.3:14.2":"Aparipakkaya, meghiya, cetovimuttiya ayam pancamo dhammo paripakkaya samvattati. ","an9.3:15.1":"Kalyanamittassetam, meghiya, bhikkhuno patikankham kalyanasahayassa kalyanasampavankassa: ","an9.3:15.2":"‘silava bhavissati …pe… samadaya sikkhissati sikkhapadesu’. ","an9.3:16.1":"Kalyanamittassetam, meghiya, bhikkhuno patikankham kalyanasahayassa kalyanasampavankassa: ","an9.3:16.2":"‘yayam katha abhisallekhika cetovivaranasappaya, seyyathidam—appicchakatha …pe… vimuttinanadassanakatha, evarupiya kathaya nikamalabhi bhavissati akicchalabhi akasiralabhi’. ","an9.3:17.1":"Kalyanamittassetam, meghiya, bhikkhuno patikankham kalyanasahayassa kalyanasampavankassa: ‘araddhaviriyo viharissati …pe… anikkhittadhuro kusalesu dhammesu’. ","an9.3:18.1":"Kalyanamittassetam, meghiya, bhikkhuno patikankham kalyanasahayassa kalyanasampavankassa: ‘pannava bhavissati …pe… sammadukkhakkhayagaminiya’. ","an9.3:19.1":"Tena ca pana, meghiya, bhikkhuna imesu pancasu dhammesu patitthaya cattaro dhamma uttari bhavetabba—","an9.3:19.2":"asubha bhavetabba ragassa pahanaya, metta bhavetabba byapadassa pahanaya, anapanassati bhavetabba vitakkupacchedaya, aniccasanna bhavetabba asmimanasamugghataya. ","an9.3:19.3":"Aniccasannino, meghiya, anattasanna santhati. ","an9.3:19.4":"Anattasanni asmimanasamugghatam papunati dittheva dhamme nibbanan”ti. ","an9.3:19.5":"Tatiyam. "}