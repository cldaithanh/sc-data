{"an4.175:0.1":"Anguttara Nikaya 4.175 ","an4.175:0.2":"18. Sancetaniyavagga ","an4.175:0.3":"Upavanasutta ","an4.175:1.1":"Atha kho ayasma upavano yenayasma sariputto tenupasankami; upasankamitva ayasmata sariputtena saddhim sammodi. ","an4.175:1.2":"Sammodaniyam katham saraniyam vitisaretva ekamantam nisidi. Ekamantam nisinno kho ayasma upavano ayasmantam sariputtam etadavoca: ","an4.175:2.1":"“Kim nu kho, avuso sariputta, vijjayantakaro hoti”ti? ","an4.175:3.1":"“No hidam, avuso”. ","an4.175:4.1":"“Kim panavuso sariputta, caranenantakaro hoti”ti? ","an4.175:5.1":"“No hidam, avuso”. ","an4.175:6.1":"“Kim panavuso sariputta, vijjacaranenantakaro hoti”ti? ","an4.175:7.1":"“No hidam, avuso”. ","an4.175:8.1":"“Kim panavuso sariputta, annatra vijjacaranenantakaro hoti”ti? ","an4.175:9.1":"“No hidam, avuso”. ","an4.175:10.1":"“‘Kim nu kho, avuso sariputta, vijjayantakaro hoti’ti, iti puttho samano: ","an4.175:10.2":"‘no hidam, avuso’ti vadesi. ","an4.175:10.3":"‘Kim panavuso sariputta, caranenantakaro hoti’ti, iti puttho samano: ","an4.175:10.4":"‘no hidam, avuso’ti vadesi. ","an4.175:10.5":"‘Kim panavuso sariputta, vijjacaranenantakaro hoti’ti, iti puttho samano: ","an4.175:10.6":"‘no hidam, avuso’ti vadesi. ","an4.175:10.7":"‘Kim panavuso sariputta, annatra vijjacaranenantakaro hoti’ti, iti puttho samano: ","an4.175:10.8":"‘no hidam, avuso’ti vadesi. ","an4.175:10.9":"Yatha katham panavuso, antakaro hoti”ti? ","an4.175:11.1":"“Vijjaya ce, avuso, antakaro abhavissa, saupadanova samano antakaro abhavissa. ","an4.175:11.2":"Caranena ce, avuso, antakaro abhavissa, saupadanova samano antakaro abhavissa. ","an4.175:11.3":"Vijjacaranena ce, avuso, antakaro abhavissa, saupadanova samano antakaro abhavissa. ","an4.175:11.4":"Annatra vijjacaranena ce, avuso, antakaro abhavissa, puthujjano antakaro abhavissa. ","an4.175:11.5":"Puthujjano hi, avuso, annatra vijjacaranena. ","an4.175:11.6":"Caranavipanno kho, avuso, yathabhutam na janati na passati. ","an4.175:11.7":"Caranasampanno yathabhutam janati passati. ","an4.175:11.8":"Yathabhutam janam passam antakaro hoti”ti. ","an4.175:11.9":"Pancamam. "}