{"sn8.6:0.1":"Samyutta Nikaya 8.6 ","sn8.6:0.2":"1. Vangisavagga ","sn8.6:0.3":"Sariputtasutta ","sn8.6:1.1":"Ekam samayam ayasma sariputto savatthiyam viharati jetavane anathapindikassa arame. ","sn8.6:1.2":"Tena kho pana samayena ayasma sariputto bhikkhu dhammiya kathaya sandasseti samadapeti samuttejeti sampahamseti poriya vacaya vissatthaya anelagalaya atthassa vinnapaniya. ","sn8.6:1.3":"Te ca bhikkhu atthim katva manasi katva sabbacetasa samannaharitva ohitasota dhammam sunanti. ","sn8.6:1.4":"Atha kho ayasmato vangisassa etadahosi: ","sn8.6:1.5":"“ayam kho ayasma sariputto bhikkhu dhammiya kathaya sandasseti samadapeti samuttejeti sampahamseti poriya vacaya vissatthaya anelagalaya atthassa vinnapaniya. ","sn8.6:1.6":"Te ca bhikkhu atthim katva manasi katva sabbacetasa samannaharitva ohitasota dhammam sunanti. ","sn8.6:1.7":"Yannunaham ayasmantam sariputtam sammukha saruppahi gathahi abhitthaveyyan”ti. ","sn8.6:2.1":"Atha kho ayasma vangiso utthayasana ekamsam uttarasangam karitva yenayasma sariputto tenanjalim panametva ayasmantam sariputtam etadavoca: ","sn8.6:2.2":"“patibhati mam, avuso sariputta, patibhati mam, avuso sariputta”ti. ","sn8.6:2.3":"“Patibhatu tam, avuso vangisa”ti. ","sn8.6:2.4":"Atha kho ayasma vangiso ayasmantam sariputtam sammukha saruppahi gathahi abhitthavi: ","sn8.6:3.1":"“Gambhirapanno medhavi, ","sn8.6:3.2":"maggamaggassa kovido; ","sn8.6:3.3":"Sariputto mahapanno, ","sn8.6:3.4":"dhammam deseti bhikkhunam. ","sn8.6:4.1":"Sankhittenapi deseti, ","sn8.6:4.2":"vittharenapi bhasati; ","sn8.6:4.3":"Salikayiva nigghoso, ","sn8.6:4.4":"patibhanam udirayi. ","sn8.6:5.1":"Tassa tam desayantassa, ","sn8.6:5.2":"sunanti madhuram giram; ","sn8.6:5.3":"Sarena rajaniyena, ","sn8.6:5.4":"savaniyena vagguna; ","sn8.6:5.5":"Udaggacitta mudita, ","sn8.6:5.6":"sotam odhenti bhikkhavo”ti. "}