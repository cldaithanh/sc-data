{"ud4.3:0.1":"Udana 4.3 ","ud4.3:0.2":"Gopalakasutta ","ud4.3:1.1":"Evam me sutam—","ud4.3:1.2":"ekam samayam bhagava kosalesu carikam carati mahata bhikkhusanghena saddhim. ","ud4.3:1.3":"Atha kho bhagava magga okkamma yena annataram rukkhamulam tenupasankami; upasankamitva pannatte asane nisidi. ","ud4.3:2.1":"Atha kho annataro gopalako yena bhagava tenupasankami; upasankamitva bhagavantam abhivadetva ekamantam nisidi. ","ud4.3:2.2":"Ekamantam nisinnam kho tam gopalakam bhagava dhammiya kathaya sandassesi samadapesi samuttejesi sampahamsesi. ","ud4.3:3.1":"Atha kho so gopalako bhagavata dhammiya kathaya sandassito samadapito samuttejito sampahamsito bhagavantam etadavoca: ","ud4.3:3.2":"“adhivasetu me, bhante, bhagava svatanaya bhattam saddhim bhikkhusanghena”ti. ","ud4.3:3.3":"Adhivasesi bhagava tunhibhavena. ","ud4.3:3.4":"Atha kho so gopalako bhagavato adhivasanam viditva utthayasana bhagavantam abhivadetva padakkhinam katva pakkami. ","ud4.3:4.1":"Atha kho so gopalako tassa rattiya accayena sake nivesane pahutam appodakapayasam patiyadapetva navanca sappim bhagavato kalam arocesi: ","ud4.3:4.2":"“kalo, bhante, nitthitam bhattan”ti. ","ud4.3:5.1":"Atha kho bhagava pubbanhasamayam nivasetva pattacivaramadaya saddhim bhikkhusanghena yena tassa gopalakassa nivesanam tenupasankami; upasankamitva pannatte asane nisidi. ","ud4.3:5.2":"Atha kho so gopalako buddhappamukham bhikkhusangham appodakapayasena navena ca sappina sahattha santappesi sampavaresi. ","ud4.3:5.3":"Atha kho so gopalako bhagavantam bhuttavim onitapattapanim annataram nicam asanam gahetva ekamantam nisidi. ","ud4.3:5.4":"Ekamantam nisinnam kho tam gopalakam bhagava dhammiya kathaya sandassetva samadapetva samuttejetva sampahamsetva utthayasana pakkami. ","ud4.3:5.5":"Atha kho acirapakkantassa bhagavato tam gopalakam annataro puriso simantarikaya jivita voropesi. ","ud4.3:6.1":"Atha kho sambahula bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","ud4.3:6.2":"“yena, bhante, gopalakena ajja buddhappamukho bhikkhusangho appodakapayasena navena ca sappina sahattha santappito sampavarito so kira, bhante, gopalako annatarena purisena simantarikaya jivita voropito”ti. ","ud4.3:7.1":"Atha kho bhagava etamattham viditva tayam velayam imam udanam udanesi: ","ud4.3:8.1":"“Diso disam yam tam kayira, ","ud4.3:8.2":"veri va pana verinam; ","ud4.3:8.3":"Micchapanihitam cittam, ","ud4.3:8.4":"papiyo nam tato kare”ti. ","ud4.3:8.5":"Tatiyam. "}