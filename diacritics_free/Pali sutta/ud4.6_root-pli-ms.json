{"ud4.6:0.1":"Udana 4.6 ","ud4.6:0.2":"Pindolasutta ","ud4.6:1.1":"Evam me sutam—","ud4.6:1.2":"ekam samayam bhagava savatthiyam viharati jetavane anathapindikassa arame. ","ud4.6:1.3":"Tena kho pana samayena ayasma pindolabharadvajo bhagavato avidure nisinno hoti pallankam abhujitva ujum kayam panidhaya aranniko pindapatiko pamsukuliko tecivariko appiccho santuttho pavivitto asamsattho araddhaviriyo dhutavado adhicittamanuyutto. ","ud4.6:2.1":"Addasa kho bhagava ayasmantam pindolabharadvajam avidure nisinnam pallankam abhujitva ujum kayam panidhaya arannikam pindapatikam pamsukulikam tecivarikam appiccham santuttham pavivittam asamsattham araddhaviriyam dhutavadam adhicittamanuyuttam. ","ud4.6:3.1":"Atha kho bhagava etamattham viditva tayam velayam imam udanam udanesi: ","ud4.6:4.1":"“Anupavado anupaghato, ","ud4.6:4.2":"Patimokkhe ca samvaro; ","ud4.6:4.3":"Mattannuta ca bhattasmim, ","ud4.6:4.4":"Pantanca sayanasanam; ","ud4.6:4.5":"Adhicitte ca ayogo, ","ud4.6:4.6":"Etam buddhana sasanan”ti. ","ud4.6:4.7":"Chattham. "}