{"mil3.3.12:0.1":"Milindapanha ","mil3.3.12:0.2":"Vicaravagga ","mil3.3.12:0.3":"12. Vinnanalakkhanapanha ","mil3.3.12:1.1":"“Bhante nagasena, kimlakkhanam vinnanan”ti? ","mil3.3.12:1.2":"“Vijananalakkhanam, maharaja, vinnanan”ti. ","mil3.3.12:2.1":"“Opammam karohi”ti. ","mil3.3.12:2.2":"“Yatha, maharaja, nagaraguttiko majjhe nagarasinghatake nisinno passeyya puratthimadisato purisam agacchantam, passeyya dakkhinadisato purisam agacchantam, passeyya pacchimadisato purisam agacchantam, passeyya uttaradisato purisam agacchantam; ","mil3.3.12:2.3":"evameva kho, maharaja, yanca puriso cakkhuna rupam passati, tam vinnanena vijanati. ","mil3.3.12:2.4":"Yanca sotena saddam sunati, tam vinnanena vijanati. ","mil3.3.12:2.5":"Yanca ghanena gandham ghayati, tam vinnanena vijanati. ","mil3.3.12:2.6":"Yanca jivhaya rasam sayati, tam vinnanena vijanati. ","mil3.3.12:2.7":"Yanca kayena photthabbam phusati, tam vinnanena vijanati, yanca manasa dhammam vijanati, tam vinnanena vijanati. ","mil3.3.12:2.8":"Evam kho, maharaja, vijananalakkhanam vinnanan”ti. ","mil3.3.12:3.1":"“Kallosi, bhante nagasena”ti. ","mil3.3.12:4.1":"Vinnanalakkhanapanho dvadasamo. "}