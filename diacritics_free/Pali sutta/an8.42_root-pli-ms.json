{"an8.42:0.1":"Anguttara Nikaya 8.42 ","an8.42:0.2":"5. Uposathavagga ","an8.42:0.3":"Vitthatuposathasutta ","an8.42:1.1":"“Atthangasamannagato, bhikkhave, uposatho upavuttho mahapphalo hoti mahanisamso mahajutiko mahavippharo. ","an8.42:1.2":"Katham upavuttho ca, bhikkhave, atthangasamannagato uposatho mahapphalo hoti mahanisamso mahajutiko mahavippharo? ","an8.42:1.3":"Idha, bhikkhave, ariyasavako iti patisancikkhati: ","an8.42:1.4":"‘yavajivam arahanto panatipatam pahaya panatipata pativirata nihitadanda nihitasattha lajji dayapanna, sabbapanabhutahitanukampino viharanti. ","an8.42:1.5":"Ahampajja imanca rattim imanca divasam panatipatam pahaya panatipata pativirato nihitadando nihitasattho lajji dayapanno, sabbapanabhutahitanukampi viharami. ","an8.42:1.6":"Iminapangena arahatam anukaromi, uposatho ca me upavuttho bhavissati’ti. ","an8.42:1.7":"Imina pathamena angena samannagato hoti …pe…. ","an8.42:2.1":"‘Yavajivam arahanto uccasayanamahasayanam pahaya uccasayanamahasayana pativirata nicaseyyam kappenti—mancake va tinasantharake va. ","an8.42:2.2":"Ahampajja imanca rattim imanca divasam uccasayanamahasayanam pahaya uccasayanamahasayana pativirato nicaseyyam kappemi—mancake va tinasantharake va. ","an8.42:2.3":"Iminapangena arahatam anukaromi, uposatho ca me upavuttho bhavissati’ti. ","an8.42:2.4":"Imina atthamena angena samannagato hoti. ","an8.42:2.5":"Evam upavuttho kho, bhikkhave, atthangasamannagato uposatho mahapphalo hoti mahanisamso mahajutiko mahavippharo. ","an8.42:3.1":"Kivamahapphalo hoti kivamahanisamso kivamahajutiko kivamahavippharo? ","an8.42:3.2":"Seyyathapi, bhikkhave, yo imesam solasannam mahajanapadanam pahutarattaratananam issariyadhipaccam rajjam kareyya, seyyathidam—","an8.42:3.3":"anganam magadhanam kasinam kosalanam vajjinam mallanam cetinam vanganam kurunam pancalanam macchanam surasenanam assakanam avantinam gandharanam kambojanam, atthangasamannagatassa uposathassa etam kalam nagghati solasim. ","an8.42:3.4":"Tam kissa hetu? ","an8.42:3.5":"Kapanam, bhikkhave, manusakam rajjam dibbam sukham upanidhaya. ","an8.42:4.1":"Yani, bhikkhave, manusakani pannasa vassani, catumaharajikanam devanam eso eko rattindivo. ","an8.42:4.2":"Taya rattiya timsarattiyo maso. ","an8.42:4.3":"Tena masena dvadasamasiyo samvaccharo. ","an8.42:4.4":"Tena samvaccharena dibbani panca vassasatani catumaharajikanam devanam ayuppamanam. ","an8.42:4.5":"Thanam kho panetam, bhikkhave, vijjati yam idhekacco itthi va puriso va atthangasamannagatam uposatham upavasitva kayassa bheda param marana catumaharajikanam devanam sahabyatam upapajjeyya. ","an8.42:4.6":"Idam kho panetam, bhikkhave, sandhaya bhasitam: ","an8.42:4.7":"‘kapanam manusakam rajjam dibbam sukham upanidhaya’. ","an8.42:5.1":"Yani, bhikkhave, manusakani vassasatani, tavatimsanam devanam eso eko rattindivo. ","an8.42:5.2":"Taya rattiya timsarattiyo maso. ","an8.42:5.3":"Tena masena dvadasamasiyo samvaccharo. ","an8.42:5.4":"Tena samvaccharena dibbam vassasahassam tavatimsanam devanam ayuppamanam. ","an8.42:5.5":"Thanam kho panetam, bhikkhave, vijjati yam idhekacco itthi va puriso va atthangasamannagatam uposatham upavasitva kayassa bheda param marana tavatimsanam devanam sahabyatam upapajjeyya. ","an8.42:5.6":"Idam kho panetam, bhikkhave, sandhaya bhasitam: ","an8.42:5.7":"‘kapanam manusakam rajjam dibbam sukham upanidhaya’. ","an8.42:6.1":"Yani, bhikkhave, manusakani dve vassasatani, yamanam devanam eso eko rattindivo. ","an8.42:6.2":"Taya rattiya timsarattiyo maso. ","an8.42:6.3":"Tena masena dvadasamasiyo samvaccharo. ","an8.42:6.4":"Tena samvaccharena dibbani dve vassasahassani yamanam devanam ayuppamanam. ","an8.42:6.5":"Thanam kho panetam, bhikkhave, vijjati yam idhekacco itthi va puriso va atthangasamannagatam uposatham upavasitva kayassa bheda param marana yamanam devanam sahabyatam upapajjeyya. ","an8.42:6.6":"Idam kho panetam, bhikkhave, sandhaya bhasitam: ","an8.42:6.7":"‘kapanam manusakam rajjam dibbam sukham upanidhaya’. ","an8.42:7.1":"Yani, bhikkhave, manusakani cattari vassasatani, tusitanam devanam eso eko rattindivo. ","an8.42:7.2":"Taya rattiya timsarattiyo maso. ","an8.42:7.3":"Tena masena dvadasamasiyo samvaccharo. ","an8.42:7.4":"Tena samvaccharena dibbani cattari vassasahassani tusitanam devanam ayuppamanam. ","an8.42:7.5":"Thanam kho panetam, bhikkhave, vijjati yam idhekacco itthi va puriso va atthangasamannagatam uposatham upavasitva kayassa bheda param marana tusitanam devanam sahabyatam upapajjeyya. ","an8.42:7.6":"Idam kho panetam, bhikkhave, sandhaya bhasitam: ","an8.42:7.7":"‘kapanam manusakam rajjam dibbam sukham upanidhaya’. ","an8.42:8.1":"Yani, bhikkhave, manusakani attha vassasatani, nimmanaratinam devanam eso eko rattindivo. ","an8.42:8.2":"Taya rattiya timsarattiyo maso. ","an8.42:8.3":"Tena masena dvadasamasiyo samvaccharo. ","an8.42:8.4":"Tena samvaccharena dibbani attha vassasahassani nimmanaratinam devanam ayuppamanam. ","an8.42:8.5":"Thanam kho panetam, bhikkhave, vijjati yam idhekacco itthi va puriso va atthangasamannagatam uposatham upavasitva kayassa bheda param marana nimmanaratinam devanam sahabyatam upapajjeyya. ","an8.42:8.6":"Idam kho panetam, bhikkhave, sandhaya bhasitam: ","an8.42:8.7":"‘kapanam manusakam rajjam dibbam sukham upanidhaya’. ","an8.42:9.1":"Yani, bhikkhave, manusakani solasa vassasatani, paranimmitavasavattinam devanam eso eko rattindivo. ","an8.42:9.2":"Taya rattiya timsarattiyo maso. ","an8.42:9.3":"Tena masena dvadasamasiyo samvaccharo. ","an8.42:9.4":"Tena samvaccharena dibbani solasa vassasahassani paranimmitavasavattinam devanam ayuppamanam. ","an8.42:9.5":"Thanam kho panetam, bhikkhave, vijjati yam idhekacco itthi va puriso va atthangasamannagatam uposatham upavasitva kayassa bheda param marana paranimmitavasavattinam devanam sahabyatam upapajjeyya. ","an8.42:9.6":"Idam kho panetam, bhikkhave, sandhaya bhasitam: ","an8.42:9.7":"‘kapanam manusakam rajjam dibbam sukham upanidhaya’ti. ","an8.42:10.1":"Panam na hanne na cadinnamadiye, ","an8.42:10.2":"Musa na bhase na ca majjapo siya; ","an8.42:10.3":"Abrahmacariya virameyya methuna, ","an8.42:10.4":"Rattim na bhunjeyya vikalabhojanam. ","an8.42:11.1":"Malam na dhare na ca gandhamacare, ","an8.42:11.2":"Mance chamayam va sayetha santhate; ","an8.42:11.3":"Etanhi atthangikamahuposatham, ","an8.42:11.4":"Buddhena dukkhantaguna pakasitam. ","an8.42:12.1":"Cando ca suriyo ca ubho sudassana, ","an8.42:12.2":"Obhasayam anupariyanti yavata; ","an8.42:12.3":"Tamonuda te pana antalikkhaga, ","an8.42:12.4":"Nabhe pabhasanti disavirocana. ","an8.42:13.1":"Etasmim yam vijjati antare dhanam, ","an8.42:13.2":"Mutta mani veluriyanca bhaddakam; ","an8.42:13.3":"Singisuvannam atha vapi kancanam, ","an8.42:13.4":"Yam jatarupam hatakanti vuccati. ","an8.42:14.1":"Atthangupetassa uposathassa, ","an8.42:14.2":"Kalampi te nanubhavanti solasim; ","an8.42:14.3":"Candappabha taragana ca sabbe. ","an8.42:15.1":"Tasma hi nari ca naro ca silava, ","an8.42:15.2":"Atthangupetam upavassuposatham; ","an8.42:15.3":"Punnani katvana sukhudrayani, ","an8.42:15.4":"Anindita saggamupenti thanan”ti. ","an8.42:15.5":"Dutiyam. "}