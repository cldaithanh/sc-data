{"sn11.18:0.1":"Samyutta Nikaya 11.18 ","sn11.18:0.2":"2. Dutiyavagga ","sn11.18:0.3":"Gahatthavandanasutta ","sn11.18:1.1":"Savatthiyam. ","sn11.18:1.2":"Tatra …pe… etadavoca: ","sn11.18:1.3":"“bhutapubbam, bhikkhave, sakko devanamindo matalim sangahakam amantesi: ","sn11.18:1.4":"‘yojehi, samma matali, sahassayuttam ajannaratham. Uyyanabhumim gacchama subhumim dassanaya’ti. ","sn11.18:1.5":"‘Evam, bhaddantava’ti kho, bhikkhave, matali sangahako sakkassa devanamindassa patissutva sahassayuttam ajannaratham yojetva sakkassa devanamindassa pativedesi: ","sn11.18:1.6":"‘yutto kho te, marisa, sahassayutto ajannaratho. ","sn11.18:1.7":"Yassadani kalam mannasi’ti. ","sn11.18:1.8":"Atha kho, bhikkhave, sakko devanamindo vejayantapasada orohanto anjalim katva sudam puthuddisa namassati. ","sn11.18:1.9":"Atha kho, bhikkhave, matali sangahako sakkam devanamindam gathaya ajjhabhasi: ","sn11.18:2.1":"‘Tam namassanti tevijja, ","sn11.18:2.2":"sabbe bhumma ca khattiya; ","sn11.18:2.3":"Cattaro ca maharaja, ","sn11.18:2.4":"tidasa ca yasassino; ","sn11.18:2.5":"Atha ko nama so yakkho, ","sn11.18:2.6":"yam tvam sakka namassasi’ti. ","sn11.18:3.1":"‘Mam namassanti tevijja, ","sn11.18:3.2":"sabbe bhumma ca khattiya; ","sn11.18:3.3":"Cattaro ca maharaja, ","sn11.18:3.4":"tidasa ca yasassino. ","sn11.18:4.1":"Ahanca silasampanne, ","sn11.18:4.2":"cirarattasamahite; ","sn11.18:4.3":"Sammapabbajite vande, ","sn11.18:4.4":"brahmacariyaparayane. ","sn11.18:5.1":"Ye gahattha punnakara, ","sn11.18:5.2":"silavanto upasaka; ","sn11.18:5.3":"Dhammena daram posenti, ","sn11.18:5.4":"te namassami matali’ti. ","sn11.18:6.1":"‘Settha hi kira lokasmim, ","sn11.18:6.2":"ye tvam sakka namassasi; ","sn11.18:6.3":"Ahampi te namassami, ","sn11.18:6.4":"ye namassasi vasava’ti. ","sn11.18:7.1":"Idam vatvana maghava, ","sn11.18:7.2":"devaraja sujampati; ","sn11.18:7.3":"Puthuddisa namassitva, ","sn11.18:7.4":"pamukho rathamaruhi”ti. "}