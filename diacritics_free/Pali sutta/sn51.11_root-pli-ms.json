{"sn51.11:0.1":"Samyutta Nikaya 51.11 ","sn51.11:0.2":"2. Pasadakampanavagga ","sn51.11:0.3":"Pubbasutta ","sn51.11:1.1":"Savatthinidanam. ","sn51.11:1.2":"“Pubbeva me, bhikkhave, sambodha anabhisambuddhassa bodhisattasseva sato etadahosi: ","sn51.11:1.3":"‘ko nu kho hetu, ko paccayo iddhipadabhavanaya’ti? ","sn51.11:1.4":"Tassa mayham, bhikkhave, etadahosi: ","sn51.11:1.5":"‘idha bhikkhu chandasamadhippadhanasankharasamannagatam iddhipadam bhaveti—","sn51.11:1.6":"iti me chando na ca atilino bhavissati, na ca atippaggahito bhavissati, na ca ajjhattam sankhitto bhavissati, na ca bahiddha vikkhitto bhavissati. ","sn51.11:1.7":"Pacchapuresanni ca viharati—","sn51.11:1.8":"yatha pure tatha paccha, yatha paccha tatha pure; ","sn51.11:1.9":"yatha adho tatha uddham, yatha uddham tatha adho; ","sn51.11:1.10":"yatha diva tatha rattim, yatha rattim tatha diva. ","sn51.11:1.11":"Iti vivatena cetasa apariyonaddhena sappabhasam cittam bhaveti’. ","sn51.11:2.1":"Viriyasamadhippadhanasankharasamannagatam iddhipadam bhaveti—","sn51.11:2.2":"iti me viriyam na ca atilinam bhavissati, na ca atippaggahitam bhavissati, na ca ajjhattam sankhittam bhavissati, na ca bahiddha vikkhittam bhavissati. ","sn51.11:2.3":"Pacchapuresanni ca viharati—","sn51.11:2.4":"yatha pure tatha paccha, yatha paccha tatha pure; ","sn51.11:2.5":"yatha adho tatha uddham, yatha uddham tatha adho; ","sn51.11:2.6":"yatha diva tatha rattim, yatha rattim tatha diva. ","sn51.11:2.7":"Iti vivatena cetasa apariyonaddhena sappabhasam cittam bhaveti. ","sn51.11:3.1":"Cittasamadhippadhanasankharasamannagatam iddhipadam bhaveti—","sn51.11:3.2":"iti me cittam na ca atilinam bhavissati, na ca atippaggahitam bhavissati, na ca ajjhattam sankhittam bhavissati, na ca bahiddha vikkhittam bhavissati. ","sn51.11:3.3":"Pacchapuresanni ca viharati—","sn51.11:3.4":"yatha pure tatha paccha, yatha paccha tatha pure; ","sn51.11:3.5":"yatha adho tatha uddham, yatha uddham tatha adho; ","sn51.11:3.6":"yatha diva tatha rattim, yatha rattim tatha diva. ","sn51.11:3.7":"Iti vivatena cetasa apariyonaddhena sappabhasam cittam bhaveti. ","sn51.11:4.1":"Vimamsasamadhippadhanasankharasamannagatam iddhipadam bhaveti—","sn51.11:4.2":"iti me vimamsa na ca atilina bhavissati, na ca atippaggahita bhavissati, na ca ajjhattam sankhitta bhavissati, na ca bahiddha vikkhitta bhavissati. ","sn51.11:4.3":"Pacchapuresanni ca viharati—","sn51.11:4.4":"yatha pure tatha paccha, yatha paccha tatha pure; ","sn51.11:4.5":"yatha adho tatha uddham, yatha uddham tatha adho; ","sn51.11:4.6":"yatha diva tatha rattim, yatha rattim tatha diva. ","sn51.11:4.7":"Iti vivatena cetasa apariyonaddhena sappabhasam cittam bhaveti. ","sn51.11:5.1":"Evam bhavitesu kho, bhikkhu, catusu iddhipadesu evam bahulikatesu, anekavihitam iddhividham paccanubhoti—ekopi hutva bahudha hoti, bahudhapi hutva eko hoti; avibhavam, tirobhavam; tirokuttam tiropakaram tiropabbatam asajjamano gacchati, seyyathapi akase; pathaviyapi ummujjanimujjam karoti, seyyathapi udake; udakepi abhijjamane gacchati, seyyathapi pathaviyam; akasepi pallankena kamati, seyyathapi pakkhi sakuno; imepi candimasuriye evammahiddhike evammahanubhave panina parimasati parimajjati; yava brahmalokapi kayena vasam vatteti. ","sn51.11:6.1":"Evam bhavitesu kho, bhikkhu, catusu iddhipadesu evam bahulikatesu dibbaya sotadhatuya visuddhaya atikkantamanusikaya ubho sadde sunati—dibbe ca manuse ca, dure santike cati. ","sn51.11:7.1":"Evam bhavitesu kho, bhikkhu, catusu iddhipadesu evam bahulikatesu, parasattanam parapuggalanam cetasa ceto paricca pajanati. ","sn51.11:7.2":"Saragam va cittam ‘saragam cittan’ti pajanati; ","sn51.11:7.3":"vitaragam va cittam ‘vitaragam cittan’ti pajanati; ","sn51.11:7.4":"sadosam va cittam ‘sadosam cittan’ti pajanati; ","sn51.11:7.5":"vitadosam va cittam ‘vitadosam cittan’ti pajanati; ","sn51.11:7.6":"samoham va cittam ‘samoham cittan’ti pajanati; ","sn51.11:7.7":"vitamoham va cittam ‘vitamoham cittan’ti pajanati; ","sn51.11:7.8":"sankhittam va cittam ‘sankhittam cittan’ti pajanati; ","sn51.11:7.9":"vikkhittam va cittam ‘vikkhittam cittan’ti pajanati; ","sn51.11:7.10":"mahaggatam va cittam ‘mahaggatam cittan’ti pajanati; ","sn51.11:7.11":"amahaggatam va cittam ‘amahaggatam cittan’ti pajanati; ","sn51.11:7.12":"sauttaram va cittam ‘sauttaram cittan’ti pajanati; ","sn51.11:7.13":"anuttaram va cittam ‘anuttaram cittan’ti pajanati; ","sn51.11:7.14":"samahitam va cittam ‘samahitam cittan’ti pajanati; ","sn51.11:7.15":"asamahitam va cittam ‘asamahitam cittan’ti pajanati; ","sn51.11:7.16":"vimuttam va cittam ‘vimuttam cittan’ti pajanati; ","sn51.11:7.17":"avimuttam va cittam ‘avimuttam cittan’ti pajanati. ","sn51.11:8.1":"Evam bhavitesu kho, bhikkhu, catusu iddhipadesu evam bahulikatesu, anekavihitam pubbenivasam anussarati, seyyathidam—ekampi jatim dvepi jatiyo tissopi jatiyo catassopi jatiyo pancapi jatiyo dasapi jatiyo visampi jatiyo timsampi jatiyo cattalisampi jatiyo pannasampi jatiyo jatisatampi jatisahassampi jatisatasahassampi anekepi samvattakappe anekepi vivattakappe anekepi samvattavivattakappe: ‘amutrasim evamnamo evangotto evamvanno evamaharo evamsukhadukkhappatisamvedi evamayupariyanto, so tato cuto amutra udapadim; tatrapasim evamnamo evangotto evamvanno evamaharo evamsukhadukkhappatisamvedi evamayupariyanto, so tato cuto idhupapanno’ti. Iti sakaram sauddesam anekavihitam pubbenivasam anussarati. ","sn51.11:9.1":"Evam bhavitesu kho, bhikkhu, catusu iddhipadesu evam bahulikatesu, dibbena cakkhuna visuddhena atikkantamanusakena satte passati cavamane upapajjamane hine panite suvanne dubbanne, sugate duggate yathakammupage satte pajanati: ‘ime vata, bhonto, satta kayaduccaritena samannagata vaciduccaritena samannagata manoduccaritena samannagata ariyanam upavadaka micchaditthika micchaditthikammasamadana; te kayassa bheda param marana apayam duggatim vinipatam nirayam upapanna. Ime va pana, bhonto, satta kayasucaritena samannagata vacisucaritena samannagata manosucaritena samannagata ariyanam anupavadaka sammaditthika sammaditthikammasamadana; te kayassa bheda param marana sugatim saggam lokam upapanna’ti. Iti dibbena cakkhuna visuddhena atikkantamanusakena satte passati cavamane upapajjamane hine panite, suvanne dubbanne, sugate duggate yathakammupage satte pajanati. ","sn51.11:10.1":"Evam bhavitesu kho, bhikkhu, catusu iddhipadesu evam bahulikatesu, asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati”ti. ","sn51.11:10.2":"Pathamam. "}