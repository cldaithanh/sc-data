{"sn30.3:0.1":"Samyutta Nikaya 30.3 ","sn30.3:0.2":"1. Supannavagga ","sn30.3:0.3":"Dvayakarisutta ","sn30.3:1.1":"Savatthinidanam. ","sn30.3:1.2":"Annataro bhikkhu yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho so bhikkhu bhagavantam etadavoca: ","sn30.3:1.3":"“ko nu kho, bhante, hetu, ko paccayo, yena midhekacco kayassa bheda param marana andajanam supannanam sahabyatam upapajjati”ti? ","sn30.3:1.4":"“Idha, bhikkhu, ekacco kayena dvayakari hoti, vacaya dvayakari, manasa dvayakari. ","sn30.3:1.5":"Tassa sutam hoti: ","sn30.3:1.6":"‘andaja supanna dighayuka vannavanto sukhabahula’ti. ","sn30.3:1.7":"Tassa evam hoti: ","sn30.3:1.8":"‘aho vataham kayassa bheda param marana andajanam supannanam sahabyatam upapajjeyyan’ti. ","sn30.3:1.9":"So kayassa bheda param marana andajanam supannanam sahabyatam upapajjati. ","sn30.3:1.10":"Ayam kho, bhikkhu, hetu, ayam paccayo, yena midhekacco kayassa bheda param marana andajanam supannanam sahabyatam upapajjati”ti. ","sn30.3:1.11":"Tatiyam. "}