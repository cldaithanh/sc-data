{"dn11:0.1":"Digha Nikaya 11 ","dn11:0.2":"Kevattasutta ","dn11:1.1":"Evam me sutam—","dn11:1.2":"ekam samayam bhagava nalandayam viharati pavarikambavane. ","dn11:1.3":"Atha kho kevatto gahapatiputto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho kevatto gahapatiputto bhagavantam etadavoca: ","dn11:1.4":"“ayam, bhante, nalanda iddha ceva phita ca bahujana akinnamanussa bhagavati abhippasanna. ","dn11:1.5":"Sadhu, bhante, bhagava ekam bhikkhum samadisatu, yo uttari manussadhamma iddhipatihariyam karissati; ","dn11:1.6":"evayam nalanda bhiyyoso mattaya bhagavati abhippasidissati”ti. ","dn11:1.7":"Evam vutte, bhagava kevattam gahapatiputtam etadavoca: ","dn11:1.8":"“na kho aham, kevatta, bhikkhunam evam dhammam desemi: ","dn11:1.9":"‘etha tumhe, bhikkhave, gihinam odatavasananam uttari manussadhamma iddhipatihariyam karotha’”ti. ","dn11:2.1":"Dutiyampi kho kevatto gahapatiputto bhagavantam etadavoca: ","dn11:2.2":"“naham, bhante, bhagavantam dhamsemi; ","dn11:2.3":"api ca evam vadami: ","dn11:2.4":"‘ayam, bhante, nalanda iddha ceva phita ca bahujana akinnamanussa bhagavati abhippasanna. ","dn11:2.5":"Sadhu, bhante, bhagava ekam bhikkhum samadisatu, yo uttari manussadhamma iddhipatihariyam karissati; ","dn11:2.6":"evayam nalanda bhiyyoso mattaya bhagavati abhippasidissati’”ti. ","dn11:2.7":"Dutiyampi kho bhagava kevattam gahapatiputtam etadavoca: ","dn11:2.8":"“na kho aham, kevatta, bhikkhunam evam dhammam desemi: ","dn11:2.9":"‘etha tumhe, bhikkhave, gihinam odatavasananam uttari manussadhamma iddhipatihariyam karotha’”ti. ","dn11:3.1":"Tatiyampi kho kevatto gahapatiputto bhagavantam etadavoca: ","dn11:3.2":"“naham, bhante, bhagavantam dhamsemi; ","dn11:3.3":"api ca evam vadami: ","dn11:3.4":"‘ayam, bhante, nalanda iddha ceva phita ca bahujana akinnamanussa bhagavati abhippasanna. ","dn11:3.5":"Sadhu, bhante, bhagava ekam bhikkhum samadisatu, yo uttari manussadhamma iddhipatihariyam karissati. ","dn11:3.6":"Evayam nalanda bhiyyoso mattaya bhagavati abhippasidissati’”ti. ","dn11:3.7.0":"1. Iddhipatihariya ","dn11:3.8":"“Tini kho imani, kevatta, patihariyani maya sayam abhinna sacchikatva paveditani. ","dn11:3.9":"Katamani tini? ","dn11:3.10":"Iddhipatihariyam, adesanapatihariyam, anusasanipatihariyam. ","dn11:4.1":"Katamanca, kevatta, iddhipatihariyam? ","dn11:4.2":"Idha, kevatta, bhikkhu anekavihitam iddhividham paccanubhoti—ekopi hutva bahudha hoti, bahudhapi hutva eko hoti; avibhavam tirobhavam tirokuttam tiropakaram tiropabbatam asajjamano gacchati seyyathapi akase; pathaviyapi ummujjanimujjam karoti seyyathapi udake; udakepi abhijjamane gacchati seyyathapi pathaviyam; akasepi pallankena kamati seyyathapi pakkhi sakuno; imepi candimasuriye evam mahiddhike evam mahanubhave panina paramasati parimajjati; yava brahmalokapi kayena vasam vatteti. ","dn11:4.3":"Tamenam annataro saddho pasanno passati tam bhikkhum anekavihitam iddhividham paccanubhontam—ekopi hutva bahudha hontam, bahudhapi hutva eko hontam; avibhavam tirobhavam; tirokuttam tiropakaram tiropabbatam asajjamanam gacchantam seyyathapi akase; pathaviyapi ummujjanimujjam karontam seyyathapi udake; udakepi abhijjamane gacchantam seyyathapi pathaviyam; akasepi pallankena kamantam seyyathapi pakkhi sakuno; imepi candimasuriye evam mahiddhike evam mahanubhave panina paramasantam parimajjantam yava brahmalokapi kayena vasam vattentam. ","dn11:4.4":"Tamenam so saddho pasanno annatarassa assaddhassa appasannassa aroceti: ","dn11:4.5":"‘acchariyam vata bho, abbhutam vata bho, samanassa mahiddhikata mahanubhavata. ","dn11:4.6":"Amaham bhikkhum addasam anekavihitam iddhividham paccanubhontam—ekopi hutva bahudha hontam, bahudhapi hutva eko hontam …pe… yava brahmalokapi kayena vasam vattentan’ti. ","dn11:5.1":"Tamenam so assaddho appasanno tam saddham pasannam evam vadeyya: ","dn11:5.2":"‘atthi kho, bho, gandhari nama vijja. ","dn11:5.3":"Taya so bhikkhu anekavihitam iddhividham paccanubhoti—ekopi hutva bahudha hoti, bahudhapi hutva eko hoti …pe… yava brahmalokapi kayena vasam vatteti’ti. ","dn11:5.4":"Tam kim mannasi, kevatta, ","dn11:5.5":"api nu so assaddho appasanno tam saddham pasannam evam vadeyya”ti? ","dn11:5.6":"“Vadeyya, bhante”ti. ","dn11:5.7":"“Imam kho aham, kevatta, iddhipatihariye adinavam sampassamano iddhipatihariyena attiyami harayami jigucchami. ","dn11:6.0":"2. Adesanapatihariya ","dn11:6.1":"Katamanca, kevatta, adesanapatihariyam? ","dn11:6.2":"Idha, kevatta, bhikkhu parasattanam parapuggalanam cittampi adisati, cetasikampi adisati, vitakkitampi adisati, vicaritampi adisati: ","dn11:6.3":"‘evampi te mano, itthampi te mano, itipi te cittan’ti. ","dn11:6.4":"Tamenam annataro saddho pasanno passati tam bhikkhum parasattanam parapuggalanam cittampi adisantam, cetasikampi adisantam, vitakkitampi adisantam, vicaritampi adisantam: ","dn11:6.5":"‘evampi te mano, itthampi te mano, itipi te cittan’ti. ","dn11:6.6":"Tamenam so saddho pasanno annatarassa assaddhassa appasannassa aroceti: ","dn11:6.7":"‘acchariyam vata bho, abbhutam vata bho, samanassa mahiddhikata mahanubhavata. ","dn11:6.8":"Amaham bhikkhum addasam parasattanam parapuggalanam cittampi adisantam, cetasikampi adisantam, vitakkitampi adisantam, vicaritampi adisantam: ","dn11:6.9":"“evampi te mano, itthampi te mano, itipi te cittan”’ti. ","dn11:7.1":"Tamenam so assaddho appasanno tam saddham pasannam evam vadeyya: ","dn11:7.2":"‘atthi kho, bho, manika nama vijja; ","dn11:7.3":"taya so bhikkhu parasattanam parapuggalanam cittampi adisati, cetasikampi adisati, vitakkitampi adisati, vicaritampi adisati: ","dn11:7.4":"“evampi te mano, itthampi te mano, itipi te cittan”’ti. ","dn11:7.5":"Tam kim mannasi, kevatta, ","dn11:7.6":"api nu so assaddho appasanno tam saddham pasannam evam vadeyya”ti? ","dn11:7.7":"“Vadeyya, bhante”ti. ","dn11:7.8":"“Imam kho aham, kevatta, adesanapatihariye adinavam sampassamano adesanapatihariyena attiyami harayami jigucchami. ","dn11:8.0":"3. Anusasanipatihariya ","dn11:8.1":"Katamanca, kevatta, anusasanipatihariyam? ","dn11:8.2":"Idha, kevatta, bhikkhu evamanusasati: ","dn11:8.3":"‘evam vitakketha, ma evam vitakkayittha, evam manasikarotha, ma evam manasakattha, idam pajahatha, idam upasampajja viharatha’ti. ","dn11:8.4":"Idam vuccati, kevatta, anusasanipatihariyam. ","dn11:9-66.1":"Puna caparam, kevatta, idha tathagato loke uppajjati araham sammasambuddho …pe… ","dn11:9-66.2":"Evam kho, kevatta, bhikkhu silasampanno hoti …pe… ","dn11:9-66.3":"pathamam jhanam upasampajja viharati. ","dn11:9-66.4":"Idampi vuccati, kevatta, anusasanipatihariyam …pe… ","dn11:9-66.5":"dutiyam jhanam …pe… ","dn11:9-66.6":"tatiyam jhanam …pe… ","dn11:9-66.7":"catuttham jhanam upasampajja viharati. ","dn11:9-66.8":"Idampi vuccati, kevatta, anusasanipatihariyam …pe… ","dn11:9-66.9":"nanadassanaya cittam abhiniharati abhininnameti …pe… ","dn11:9-66.10":"idampi vuccati, kevatta, anusasanipatihariyam …pe… ","dn11:9-66.11":"naparam itthattayati pajanati …pe… ","dn11:9-66.12":"idampi vuccati, kevatta, anusasanipatihariyam. ","dn11:67.1":"Imani kho, kevatta, tini patihariyani maya sayam abhinna sacchikatva paveditani. ","dn11:67.2.0":"4. Bhutanirodhesakabhikkhuvatthu ","dn11:67.3":"Bhutapubbam, kevatta, imasminneva bhikkhusanghe annatarassa bhikkhuno evam cetaso parivitakko udapadi: ","dn11:67.4":"‘kattha nu kho ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:68.1":"Atha kho so, kevatta, bhikkhu tatharupam samadhim samapajji, yathasamahite citte devayaniyo maggo paturahosi. ","dn11:68.2":"Atha kho so, kevatta, bhikkhu yena catumaharajika deva tenupasankami; upasankamitva catumaharajike deve etadavoca: ","dn11:68.3":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:68.4":"Evam vutte, kevatta, catumaharajika deva tam bhikkhum etadavocum: ","dn11:68.5":"‘mayampi kho, bhikkhu, na janama: ","dn11:68.6":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”ti. ","dn11:68.7":"Atthi kho, bhikkhu, cattaro maharajano amhehi abhikkantatara ca panitatara ca. ","dn11:68.8":"Te kho etam janeyyum: ","dn11:68.9":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti. ","dn11:69.1":"Atha kho so, kevatta, bhikkhu yena cattaro maharajano tenupasankami; upasankamitva cattaro maharaje etadavoca: ","dn11:69.2":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:69.3":"Evam vutte, kevatta, cattaro maharajano tam bhikkhum etadavocum: ","dn11:69.4":"‘mayampi kho, bhikkhu, na janama: ","dn11:69.5":"“yatthime cattaro mahabhuta aparisesa nirujjhanti, seyyathidam—pathavidhatu, apodhatu tejodhatu vayodhatu”ti. ","dn11:69.6":"Atthi kho, bhikkhu, tavatimsa nama deva amhehi abhikkantatara ca panitatara ca. ","dn11:69.7":"Te kho etam janeyyum: ","dn11:69.8":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti. ","dn11:70.1":"Atha kho so, kevatta, bhikkhu yena tavatimsa deva tenupasankami; upasankamitva tavatimse deve etadavoca: ","dn11:70.2":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:70.3":"Evam vutte, kevatta, tavatimsa deva tam bhikkhum etadavocum: ","dn11:70.4":"‘mayampi kho, bhikkhu, na janama: ","dn11:70.5":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”ti. ","dn11:70.6":"Atthi kho, bhikkhu, sakko nama devanamindo amhehi abhikkantataro ca panitataro ca. ","dn11:70.7":"So kho etam janeyya: ","dn11:70.8":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti. ","dn11:71.1":"Atha kho so, kevatta, bhikkhu yena sakko devanamindo tenupasankami; upasankamitva sakkam devanamindam etadavoca: ","dn11:71.2":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:71.3":"Evam vutte, kevatta, sakko devanamindo tam bhikkhum etadavoca: ","dn11:71.4":"‘ahampi kho, bhikkhu, na janami: ","dn11:71.5":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”ti. ","dn11:72.1":"Atthi kho, bhikkhu, yama nama deva …pe… ","dn11:73.1":"suyamo nama devaputto … ","dn11:74.1":"tusita nama deva … ","dn11:75.1":"santussito nama devaputto … ","dn11:76.1":"nimmanarati nama deva … ","dn11:77.1":"sunimmito nama devaputto … ","dn11:77.2":"paranimmitavasavatti nama deva … ","dn11:78.1":"vasavatti nama devaputto amhehi abhikkantataro ca panitataro ca. ","dn11:78.2":"So kho etam janeyya: ","dn11:78.3":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti. ","dn11:79.1":"Atha kho so, kevatta, bhikkhu yena vasavatti devaputto tenupasankami; upasankamitva vasavattim devaputtam etadavoca: ","dn11:79.2":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:79.3":"Evam vutte, kevatta, vasavatti devaputto tam bhikkhum etadavoca: ","dn11:79.4":"‘ahampi kho, bhikkhu, na janami: ","dn11:79.5":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”ti. ","dn11:79.6":"Atthi kho, bhikkhu, brahmakayika nama deva amhehi abhikkantatara ca panitatara ca. ","dn11:79.7":"Te kho etam janeyyum: ","dn11:79.8":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti. ","dn11:80.1":"Atha kho so, kevatta, bhikkhu tatharupam samadhim samapajji, yathasamahite citte brahmayaniyo maggo paturahosi. ","dn11:80.2":"Atha kho so, kevatta, bhikkhu yena brahmakayika deva tenupasankami; upasankamitva brahmakayike deve etadavoca: ","dn11:80.3":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:80.4":"Evam vutte, kevatta, brahmakayika deva tam bhikkhum etadavocum: ","dn11:80.5":"‘mayampi kho, bhikkhu, na janama: ","dn11:80.6":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”ti. ","dn11:80.7":"Atthi kho, bhikkhu, brahma mahabrahma abhibhu anabhibhuto annadatthudaso vasavatti issaro katta nimmata settho sajita vasi pita bhutabhabyanam amhehi abhikkantataro ca panitataro ca. ","dn11:80.8":"So kho etam janeyya: ","dn11:80.9":"“yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti. ","dn11:80.10":"‘Kaham panavuso, etarahi so mahabrahma’ti? ","dn11:80.11":"‘Mayampi kho, bhikkhu, na janama, yattha va brahma yena va brahma yahim va brahma; ","dn11:80.12":"api ca, bhikkhu, yatha nimitta dissanti, aloko sanjayati, obhaso patubhavati, brahma patubhavissati, brahmuno hetam pubbanimittam patubhavaya, yadidam aloko sanjayati, obhaso patubhavati’ti. ","dn11:81.1":"Atha kho so, kevatta, mahabrahma nacirasseva paturahosi. ","dn11:81.2":"Atha kho so, kevatta, bhikkhu yena so mahabrahma tenupasankami; upasankamitva tam mahabrahmanam etadavoca: ","dn11:81.3":"‘kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:81.4":"Evam vutte, kevatta, so mahabrahma tam bhikkhum etadavoca: ","dn11:81.5":"‘ahamasmi, bhikkhu, brahma mahabrahma abhibhu anabhibhuto annadatthudaso vasavatti issaro katta nimmata settho sajita vasi pita bhutabhabyanan’ti. ","dn11:82.1":"Dutiyampi kho so, kevatta, bhikkhu tam mahabrahmanam etadavoca: ","dn11:82.2":"‘na khoham tam, avuso, evam pucchami: ","dn11:82.3":"“tvamasi brahma mahabrahma abhibhu anabhibhuto annadatthudaso vasavatti issaro katta nimmata settho sajita vasi pita bhutabhabyanan”ti. ","dn11:82.4":"Evanca kho aham tam, avuso, pucchami: ","dn11:82.5":"“kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti? ","dn11:82.6":"Dutiyampi kho so, kevatta, mahabrahma tam bhikkhum etadavoca: ","dn11:82.7":"‘ahamasmi, bhikkhu, brahma mahabrahma abhibhu anabhibhuto annadatthudaso vasavatti issaro katta nimmata settho sajita vasi pita bhutabhabyanan’ti. ","dn11:83.1":"Tatiyampi kho so, kevatta, bhikkhu tam mahabrahmanam etadavoca: ","dn11:83.2":"‘na khoham tam, avuso, evam pucchami: ","dn11:83.3":"“tvamasi brahma mahabrahma abhibhu anabhibhuto annadatthudaso vasavatti issaro katta nimmata settho sajita vasi pita bhutabhabyanan”ti. ","dn11:83.4":"Evanca kho aham tam, avuso, pucchami: ","dn11:83.5":"“kattha nu kho, avuso, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu”’ti? ","dn11:83.6":"Atha kho so, kevatta, mahabrahma tam bhikkhum bahayam gahetva ekamantam apanetva tam bhikkhum etadavoca: ","dn11:83.7":"‘ime kho mam, bhikkhu, brahmakayika deva evam jananti, “natthi kinci brahmuno annatam, natthi kinci brahmuno adittham, natthi kinci brahmuno aviditam, natthi kinci brahmuno asacchikatan”ti. ","dn11:83.8":"Tasmaham tesam sammukha na byakasim. ","dn11:83.9":"Ahampi kho, bhikkhu, na janami yatthime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatuti. ","dn11:83.10":"Tasmatiha, bhikkhu, tuyhevetam dukkatam, tuyhevetam aparaddham, yam tvam tam bhagavantam atidhavitva bahiddha pariyetthim apajjasi imassa panhassa veyyakaranaya. ","dn11:83.11":"Gaccha tvam, bhikkhu, tameva bhagavantam upasankamitva imam panham puccha, yatha ca te bhagava byakaroti, tatha nam dhareyyasi’ti. ","dn11:84.1":"Atha kho so, kevatta, bhikkhu—seyyathapi nama balava puriso saminjitam va baham pasareyya, pasaritam va baham saminjeyya; evameva brahmaloke antarahito mama purato paturahosi. ","dn11:84.2":"Atha kho so, kevatta, bhikkhu mam abhivadetva ekamantam nisidi, ekamantam nisinno kho, kevatta, so bhikkhu mam etadavoca: ","dn11:84.3":"‘kattha nu kho, bhante, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:85.0":"4.1. Tiradassisakunupama ","dn11:85.1":"Evam vutte, aham, kevatta, tam bhikkhum etadavocam—","dn11:85.2":"bhutapubbam, bhikkhu, samuddika vanija tiradassim sakunam gahetva navaya samuddam ajjhogahanti. ","dn11:85.3":"Te atiradakkhiniya navaya tiradassim sakunam muncanti. ","dn11:85.4":"So gacchateva puratthimam disam, gacchati dakkhinam disam, gacchati pacchimam disam, gacchati uttaram disam, gacchati uddham disam, gacchati anudisam. ","dn11:85.5":"Sace so samanta tiram passati, tathagatakova hoti. ","dn11:85.6":"Sace pana so samanta tiram na passati, tameva navam paccagacchati. ","dn11:85.7":"Evameva kho tvam, bhikkhu, yato yava brahmaloka pariyesamano imassa panhassa veyyakaranam najjhaga, atha mamanneva santike paccagato. ","dn11:85.8":"Na kho eso, bhikkhu, panho evam pucchitabbo: ","dn11:85.9":"‘kattha nu kho, bhante, ime cattaro mahabhuta aparisesa nirujjhanti, seyyathidam—pathavidhatu apodhatu tejodhatu vayodhatu’ti? ","dn11:85.10":"Evanca kho eso, bhikkhu, panho pucchitabbo: ","dn11:85.11":"‘Kattha apo ca pathavi, ","dn11:85.12":"tejo vayo na gadhati; ","dn11:85.13":"Kattha dighanca rassanca, ","dn11:85.14":"anum thulam subhasubham; ","dn11:85.15":"Kattha namanca rupanca, ","dn11:85.16":"asesam uparujjhati’ti. ","dn11:85.17":"Tatra veyyakaranam bhavati: ","dn11:85.18":"‘Vinnanam anidassanam, ","dn11:85.19":"anantam sabbatopabham; ","dn11:85.20":"Ettha apo ca pathavi, ","dn11:85.21":"tejo vayo na gadhati. ","dn11:85.22":"Ettha dighanca rassanca, ","dn11:85.23":"anum thulam subhasubham; ","dn11:85.24":"Ettha namanca rupanca, ","dn11:85.25":"asesam uparujjhati; ","dn11:85.26":"Vinnanassa nirodhena, ","dn11:85.27":"etthetam uparujjhati’”ti. ","dn11:85.28":"Idamavoca bhagava. ","dn11:85.29":"Attamano kevatto gahapatiputto bhagavato bhasitam abhinanditi. ","dn11:85.30":"Kevattasuttam nitthitam ekadasamam. "}