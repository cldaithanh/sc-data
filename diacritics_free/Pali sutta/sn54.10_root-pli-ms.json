{"sn54.10:0.1":"Samyutta Nikaya 54.10 ","sn54.10:0.2":"1. Ekadhammavagga ","sn54.10:0.3":"Kimilasutta ","sn54.10:1.1":"Evam me sutam—","sn54.10:1.2":"ekam samayam bhagava kimilayam viharati veluvane. ","sn54.10:1.3":"Tatra kho bhagava ayasmantam kimilam amantesi: ","sn54.10:1.4":"“katham bhavito nu kho, kimila, anapanassatisamadhi katham bahulikato mahapphalo hoti mahanisamso”ti? ","sn54.10:2.1":"Evam vutte, ayasma kimilo tunhi ahosi. ","sn54.10:2.2":"Dutiyampi kho bhagava …pe… ","sn54.10:2.3":"tatiyampi kho bhagava ayasmantam kimilam amantesi: ","sn54.10:2.4":"“katham bhavito nu kho, kimila, anapanassatisamadhi katham bahulikato mahapphalo hoti mahanisamso”ti? ","sn54.10:2.5":"Tatiyampi kho ayasma kimilo tunhi ahosi. ","sn54.10:3.1":"Evam vutte, ayasma anando bhagavantam etadavoca: ","sn54.10:3.2":"“etassa, bhagava, kalo; etassa, sugata, kalo. ","sn54.10:3.3":"Yam bhagava anapanassatisamadhim bhaseyya, bhagavato sutva bhikkhu dharessanti”ti. ","sn54.10:4.1":"“Tenahananda, sunahi, sadhukam manasi karohi; bhasissami”ti. ","sn54.10:4.2":"“Evam, bhante”ti kho ayasma anando bhagavato paccassosi. ","sn54.10:4.3":"Bhagava etadavoca: ","sn54.10:4.4":"“katham bhavito ca, ananda, anapanassatisamadhi katham bahulikato mahapphalo hoti mahanisamso? ","sn54.10:4.5":"Idhananda, bhikkhu arannagato va rukkhamulagato va sunnagaragato va nisidati pallankam abhujitva ujum kayam panidhaya parimukham satim upatthapetva. ","sn54.10:4.6":"So satova assasati, satova passasati …pe… ","sn54.10:4.7":"‘patinissagganupassi assasissami’ti sikkhati, ‘patinissagganupassi passasissami’ti sikkhati. ","sn54.10:4.8":"Evam bhavito kho, ananda, anapanassatisamadhi evam bahulikato mahapphalo hoti mahanisamso. ","sn54.10:5.1":"Yasmim samaye, ananda, bhikkhu digham va assasanto ‘digham assasami’ti pajanati, digham va passasanto ‘digham passasami’ti pajanati; ","sn54.10:5.2":"rassam va assasanto ‘rassam assasami’ti pajanati, rassam va passasanto ‘rassam passasami’ti pajanati; ","sn54.10:5.3":"‘sabbakayappatisamvedi assasissami’ti sikkhati, ‘sabbakayappatisamvedi passasissami’ti sikkhati; ","sn54.10:5.4":"‘passambhayam kayasankharam assasissami’ti sikkhati, ‘passambhayam kayasankharam passasissami’ti sikkhati—","sn54.10:5.5":"kaye kayanupassi, ananda, bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:5.6":"Tam kissa hetu? ","sn54.10:5.7":"Kayannataraham, ananda, etam vadami yadidam—assasapassasam. ","sn54.10:5.8":"Tasmatihananda, kaye kayanupassi bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:6.1":"Yasmim samaye, ananda, bhikkhu ‘pitippatisamvedi assasissami’ti sikkhati, ‘pitippatisamvedi passasissami’ti sikkhati; ","sn54.10:6.2":"‘sukhappatisamvedi assasissami’ti sikkhati, ‘sukhappatisamvedi passasissami’ti sikkhati; ","sn54.10:6.3":"‘cittasankharappatisamvedi assasissami’ti sikkhati, ‘cittasankharappatisamvedi passasissami’ti sikkhati; ","sn54.10:6.4":"‘passambhayam cittasankharam passasissami’ti sikkhati—","sn54.10:6.5":"vedanasu vedananupassi, ananda, bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:6.6":"Tam kissa hetu? ","sn54.10:6.7":"Vedanannataraham, ananda, etam vadami, yadidam—assasapassasanam sadhukam manasikaram. ","sn54.10:6.8":"Tasmatihananda, vedanasu vedananupassi bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:7.1":"Yasmim samaye, ananda, bhikkhu ‘cittappatisamvedi assasissami’ti sikkhati, ‘cittappatisamvedi passasissami’ti sikkhati; ","sn54.10:7.2":"abhippamodayam cittam …pe… ","sn54.10:7.3":"samadaham cittam … ","sn54.10:7.4":"‘vimocayam cittam assasissami’ti sikkhati, ‘vimocayam cittam passasissami’ti sikkhati—","sn54.10:7.5":"citte cittanupassi, ananda, bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:7.6":"Tam kissa hetu? ","sn54.10:7.7":"Naham, ananda, mutthassatissa asampajanassa anapanassatisamadhibhavanam vadami. ","sn54.10:7.8":"Tasmatihananda, citte cittanupassi bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:8.1":"Yasmim samaye, ananda, bhikkhu ‘aniccanupassi assasissami’ti sikkhati …pe… ","sn54.10:8.2":"viraganupassi … ","sn54.10:8.3":"nirodhanupassi … ","sn54.10:8.4":"‘patinissagganupassi assasissami’ti sikkhati, ‘patinissagganupassi passasissami’ti sikkhati—","sn54.10:8.5":"dhammesu dhammanupassi, ananda, bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:8.6":"So yam tam hoti abhijjhadomanassanam pahanam tam pannaya disva sadhukam ajjhupekkhita hoti. ","sn54.10:8.7":"Tasmatihananda, dhammesu dhammanupassi bhikkhu tasmim samaye viharati atapi sampajano satima, vineyya loke abhijjhadomanassam. ","sn54.10:9.1":"Seyyathapi, ananda, catumahapathe mahapamsupunjo. ","sn54.10:9.2":"Puratthimaya cepi disayam agaccheyya sakatam va ratho va, upahanateva tam pamsupunjam; ","sn54.10:9.3":"pacchimaya cepi disaya agaccheyya … ","sn54.10:9.4":"uttaraya cepi disaya … ","sn54.10:9.5":"dakkhinaya cepi disaya agaccheyya sakatam va ratho va, upahanateva tam pamsupunjam. ","sn54.10:9.6":"Evameva kho, ananda, bhikkhu kaye kayanupassi viharantopi upahanateva papake akusale dhamme; ","sn54.10:9.7":"vedanasu …pe… ","sn54.10:9.8":"citte …pe… ","sn54.10:9.9":"dhammesu dhammanupassi viharantopi upahanateva papake akusale dhamme”ti. ","sn54.10:9.10":"Dasamam. ","sn54.10:9.11":"Ekadhammavaggo pathamo. ","sn54.10:10.0":"Tassuddanam ","sn54.10:10.1":"Ekadhammo ca bojjhango, ","sn54.10:10.2":"suddhikanca duve phala; ","sn54.10:10.3":"Arittho kappino dipo, ","sn54.10:10.4":"vesali kimilena cati. "}