{"mn140:0.1":"Majjhima Nikaya 140 ","mn140:0.2":"Dhatuvibhangasutta ","mn140:1.1":"Evam me sutam—","mn140:1.2":"ekam samayam bhagava magadhesu carikam caramano yena rajagaham tadavasari; ","mn140:1.3":"yena bhaggavo kumbhakaro tenupasankami; upasankamitva bhaggavam kumbhakaram etadavoca: ","mn140:2.1":"“sace te, bhaggava, agaru viharemu avesane ekarattan”ti. ","mn140:2.2":"“Na kho me, bhante, garu. ","mn140:2.3":"Atthi cettha pabbajito pathamam vasupagato. ","mn140:2.4":"Sace so anujanati, viharatha, bhante, yathasukhan”ti. ","mn140:3.1":"Tena kho pana samayena pukkusati nama kulaputto bhagavantam uddissa saddhaya agarasma anagariyam pabbajito. ","mn140:3.2":"So tasmim kumbhakaravesane pathamam vasupagato hoti. ","mn140:3.3":"Atha kho bhagava yenayasma pukkusati tenupasankami; upasankamitva ayasmantam pukkusatim etadavoca: ","mn140:3.4":"“sace te, bhikkhu, agaru viharemu avesane ekarattan”ti. ","mn140:3.5":"“Urundam, avuso, kumbhakaravesanam. ","mn140:3.6":"Viharatayasma yathasukhan”ti. ","mn140:4.1":"Atha kho bhagava kumbhakaravesanam pavisitva ekamantam tinasantharakam pannapetva nisidi pallankam abhujitva ujum kayam panidhaya parimukham satim upatthapetva. ","mn140:4.2":"Atha kho bhagava bahudeva rattim nisajjaya vitinamesi. ","mn140:4.3":"Ayasmapi kho pukkusati bahudeva rattim nisajjaya vitinamesi. ","mn140:4.4":"Atha kho bhagavato etadahosi: ","mn140:4.5":"“pasadikam kho ayam kulaputto iriyati. ","mn140:4.6":"Yannunaham puccheyyan”ti. ","mn140:4.7":"Atha kho bhagava ayasmantam pukkusatim etadavoca: ","mn140:5.1":"“kamsi tvam, bhikkhu, uddissa pabbajito? Ko va te sattha? Kassa va tvam dhammam rocesi”ti? ","mn140:5.2":"“Atthavuso, samano gotamo sakyaputto sakyakula pabbajito. ","mn140:5.3":"Tam kho pana bhagavantam gotamam evam kalyano kittisaddo abbhuggato: ","mn140:5.4":"‘itipi so bhagava araham sammasambuddho vijjacaranasampanno sugato lokavidu anuttaro purisadammasarathi sattha devamanussanam buddho bhagava’ti. ","mn140:5.5":"Taham bhagavantam uddissa pabbajito. ","mn140:5.6":"So ca me bhagava sattha. ","mn140:5.7":"Tassa caham bhagavato dhammam rocemi”ti. ","mn140:5.8":"“Kaham pana, bhikkhu, etarahi so bhagava viharati araham sammasambuddho”ti. ","mn140:5.9":"“Atthavuso, uttaresu janapadesu savatthi nama nagaram. ","mn140:5.10":"Tattha so bhagava etarahi viharati araham sammasambuddho”ti. ","mn140:5.11":"“Ditthapubbo pana te, bhikkhu, so bhagava; ","mn140:5.12":"disva ca pana janeyyasi”ti? ","mn140:5.13":"“Na kho me, avuso, ditthapubbo so bhagava; ","mn140:5.14":"disva caham na janeyyan”ti. ","mn140:6.1":"Atha kho bhagavato etadahosi: ","mn140:6.2":"“mamanca khvayam kulaputto uddissa pabbajito. ","mn140:6.3":"Yannunassaham dhammam deseyyan”ti. ","mn140:6.4":"Atha kho bhagava ayasmantam pukkusatim amantesi: ","mn140:6.5":"“dhammam te, bhikkhu, desessami. ","mn140:6.6":"Tam sunahi, sadhukam manasi karohi; bhasissami”ti. ","mn140:6.7":"“Evamavuso”ti kho ayasma pukkusati bhagavato paccassosi. ","mn140:6.8":"Bhagava etadavoca: ","mn140:7.1":"“‘Cha dhaturo ayam, bhikkhu, puriso cha phassayatano attharasa manopavicaro caturadhitthano; ","mn140:7.2":"yattha thitam mannassava nappavattanti, mannassave kho pana nappavattamane muni santoti vuccati. ","mn140:7.3":"Pannam nappamajjeyya, saccamanurakkheyya, cagamanubruheyya, santimeva so sikkheyya’ti—","mn140:7.4":"ayamuddeso dhatuvibhangassa. ","mn140:8.1":"‘Cha dhaturo ayam, bhikkhu, puriso’ti—","mn140:8.2":"iti kho panetam vuttam. Kincetam paticca vuttam? ","mn140:8.3":"Chayima, bhikkhu, dhatuyo—","mn140:8.4":"pathavidhatu, apodhatu, tejodhatu, vayodhatu, akasadhatu, vinnanadhatu. ","mn140:8.5":"‘Cha dhaturo ayam, bhikkhu, puriso’ti—","mn140:8.6":"iti yam tam vuttam, idametam paticca vuttam. ","mn140:9.1":"‘Cha phassayatano ayam, bhikkhu, puriso’ti—","mn140:9.2":"iti kho panetam vuttam. Kincetam paticca vuttam? ","mn140:9.3":"Cakkhusamphassayatanam, sotasamphassayatanam, ghanasamphassayatanam, jivhasamphassayatanam, kayasamphassayatanam, manosamphassayatanam. ","mn140:9.4":"‘Cha phassayatano ayam, bhikkhu, puriso’ti—","mn140:9.5":"iti yam tam vuttam, idametam paticca vuttam. ","mn140:10.1":"‘Attharasa manopavicaro ayam, bhikkhu, puriso’ti—","mn140:10.2":"iti kho panetam vuttam. Kincetam paticca vuttam? ","mn140:10.3":"Cakkhuna rupam disva somanassatthaniyam rupam upavicarati, domanassatthaniyam rupam upavicarati, upekkhatthaniyam rupam upavicarati; ","mn140:10.4":"sotena saddam sutva …pe… ","mn140:10.5":"ghanena gandham ghayitva … ","mn140:10.6":"jivhaya rasam sayitva … ","mn140:10.7":"kayena photthabbam phusitva … ","mn140:10.8":"manasa dhammam vinnaya somanassatthaniyam dhammam upavicarati, domanassatthaniyam dhammam upavicarati, upekkhatthaniyam dhammam upavicarati—","mn140:10.9":"iti cha somanassupavicara, cha domanassupavicara, cha upekkhupavicara. ","mn140:10.10":"‘Attharasa manopavicaro ayam, bhikkhu, puriso’ti—","mn140:10.11":"iti yam tam vuttam, idametam paticca vuttam. ","mn140:11.1":"‘Caturadhitthano ayam, bhikkhu, puriso’ti—","mn140:11.2":"iti kho panetam vuttam. Kincetam paticca vuttam? ","mn140:11.3":"Pannadhitthano, saccadhitthano, cagadhitthano, upasamadhitthano. ","mn140:11.4":"‘Caturadhitthano ayam, bhikkhu, puriso’ti—","mn140:11.5":"iti yam tam vuttam idametam paticca vuttam. ","mn140:12.1":"‘Pannam nappamajjeyya, saccamanurakkheyya, cagamanubruheyya, santimeva so sikkheyya’ti—","mn140:12.2":"iti kho panetam vuttam. Kincetam paticca vuttam? ","mn140:13.1":"Kathanca, bhikkhu, pannam nappamajjati? ","mn140:13.2":"Chayima, bhikkhu, dhatuyo—","mn140:13.3":"pathavidhatu, apodhatu, tejodhatu, vayodhatu, akasadhatu, vinnanadhatu. ","mn140:14.1":"Katama ca, bhikkhu, pathavidhatu? ","mn140:14.2":"Pathavidhatu siya ajjhattika siya bahira. ","mn140:14.3":"Katama ca, bhikkhu, ajjhattika pathavidhatu? ","mn140:14.4":"Yam ajjhattam paccattam kakkhalam kharigatam upadinnam, seyyathidam—","mn140:14.5":"kesa loma nakha danta taco mamsam nharu atthi atthiminjam vakkam hadayam yakanam kilomakam pihakam papphasam antam antagunam udariyam karisam, yam va panannampi kinci ajjhattam paccattam kakkhalam kharigatam upadinnam—","mn140:14.6":"ayam vuccati, bhikkhu, ajjhattika pathavidhatu. ","mn140:14.7":"Ya ceva kho pana ajjhattika pathavidhatu ya ca bahira pathavidhatu pathavidhaturevesa. ","mn140:14.8":"‘Tam netam mama nesohamasmi na meso atta’ti—evametam yathabhutam sammappannaya datthabbam. ","mn140:14.9":"Evametam yathabhutam sammappannaya disva pathavidhatuya nibbindati, pathavidhatuya cittam virajeti. ","mn140:15.1":"Katama ca, bhikkhu, apodhatu? ","mn140:15.2":"Apodhatu siya ajjhattika siya bahira. ","mn140:15.3":"Katama ca, bhikkhu, ajjhattika apodhatu? ","mn140:15.4":"Yam ajjhattam paccattam apo apogatam upadinnam seyyathidam—","mn140:15.5":"pittam semham pubbo lohitam sedo medo assu vasa khelo singhanika lasika muttam, yam va panannampi kinci ajjhattam paccattam apo apogatam upadinnam—","mn140:15.6":"ayam vuccati, bhikkhu, ajjhattika apodhatu. ","mn140:15.7":"Ya ceva kho pana ajjhattika apodhatu ya ca bahira apodhatu apodhaturevesa. ","mn140:15.8":"‘Tam netam mama, nesohamasmi, na meso atta’ti—evametam yathabhutam sammappannaya datthabbam. ","mn140:15.9":"Evametam yathabhutam sammappannaya disva apodhatuya nibbindati, apodhatuya cittam virajeti. ","mn140:16.1":"Katama ca, bhikkhu, tejodhatu? ","mn140:16.2":"Tejodhatu siya ajjhattika siya bahira. ","mn140:16.3":"Katama ca, bhikkhu, ajjhattika tejodhatu? ","mn140:16.4":"Yam ajjhattam paccattam tejo tejogatam upadinnam, seyyathidam—","mn140:16.5":"yena ca santappati, yena ca jiriyati, yena ca paridayhati, yena ca asitapitakhayitasayitam samma parinamam gacchati, yam va panannampi kinci ajjhattam paccattam tejo tejogatam upadinnam—","mn140:16.6":"ayam vuccati, bhikkhu, ajjhattika tejodhatu. ","mn140:16.7":"Ya ceva kho pana ajjhattika tejodhatu ya ca bahira tejodhatu tejodhaturevesa. ","mn140:16.8":"‘Tam netam mama, nesohamasmi, na meso atta’ti—evametam yathabhutam sammappannaya datthabbam. ","mn140:16.9":"Evametam yathabhutam sammappannaya disva tejodhatuya nibbindati, tejodhatuya cittam virajeti. ","mn140:17.1":"Katama ca, bhikkhu, vayodhatu? ","mn140:17.2":"Vayodhatu siya ajjhattika siya bahira. ","mn140:17.3":"Katama ca, bhikkhu, ajjhattika vayodhatu? ","mn140:17.4":"Yam ajjhattam paccattam vayo vayogatam upadinnam, seyyathidam—","mn140:17.5":"uddhangama vata adhogama vata kucchisaya vata kotthasaya vata angamanganusarino vata assaso passaso iti, yam va panannampi kinci ajjhattam paccattam vayo vayogatam upadinnam—","mn140:17.6":"ayam vuccati, bhikkhu, ajjhattika vayodhatu. ","mn140:17.7":"Ya ceva kho pana ajjhattika vayodhatu ya ca bahira vayodhatu vayodhaturevesa. ","mn140:17.8":"‘Tam netam mama, nesohamasmi, na meso atta’ti—evametam yathabhutam sammappannaya datthabbam. ","mn140:17.9":"Evametam yathabhutam sammappannaya disva vayodhatuya nibbindati, vayodhatuya cittam virajeti. ","mn140:18.1":"Katama ca, bhikkhu, akasadhatu? ","mn140:18.2":"Akasadhatu siya ajjhattika siya bahira. ","mn140:18.3":"Katama ca, bhikkhu, ajjhattika akasadhatu? ","mn140:18.4":"Yam ajjhattam paccattam akasam akasagatam upadinnam, seyyathidam—","mn140:18.5":"kannacchiddam nasacchiddam mukhadvaram yena ca asitapitakhayitasayitam ajjhoharati, yattha ca asitapitakhayitasayitam santitthati, yena ca asitapitakhayitasayitam adhobhagam nikkhamati, yam va panannampi kinci ajjhattam paccattam akasam akasagatam agham aghagatam vivaram vivaragatam asamphuttham mamsalohitehi upadinnam—","mn140:18.6":"ayam vuccati, bhikkhu, ajjhattika akasadhatu. ","mn140:18.7":"Ya ceva kho pana ajjhattika akasadhatu ya ca bahira akasadhatu akasadhaturevesa. ","mn140:18.8":"‘Tam netam mama, nesohamasmi, na meso atta’ti—evametam yathabhutam sammappannaya datthabbam. ","mn140:18.9":"Evametam yathabhutam sammappannaya disva akasadhatuya nibbindati, akasadhatuya cittam virajeti. ","mn140:19.1":"Athaparam vinnanamyeva avasissati parisuddham pariyodatam. ","mn140:19.2":"Tena ca vinnanena kim vijanati? ","mn140:19.3":"‘Sukhan’tipi vijanati, ‘dukkhan’tipi vijanati, ‘adukkhamasukhan’tipi vijanati. ","mn140:19.4":"Sukhavedaniyam, bhikkhu, phassam paticca uppajjati sukha vedana. ","mn140:19.5":"So sukham vedanam vedayamano ‘sukham vedanam vedayami’ti pajanati. ","mn140:19.6":"‘Tasseva sukhavedaniyassa phassassa nirodha yam tajjam vedayitam sukhavedaniyam phassam paticca uppanna sukha vedana sa nirujjhati, sa vupasammati’ti pajanati. ","mn140:19.7":"Dukkhavedaniyam, bhikkhu, phassam paticca uppajjati dukkha vedana. ","mn140:19.8":"So dukkham vedanam vedayamano ‘dukkham vedanam vedayami’ti pajanati. ","mn140:19.9":"‘Tasseva dukkhavedaniyassa phassassa nirodha yam tajjam vedayitam dukkhavedaniyam phassam paticca uppanna dukkha vedana sa nirujjhati, sa vupasammati’ti pajanati. ","mn140:19.10":"Adukkhamasukhavedaniyam, bhikkhu, phassam paticca uppajjati adukkhamasukha vedana. ","mn140:19.11":"So adukkhamasukham vedanam vedayamano ‘adukkhamasukham vedanam vedayami’ti pajanati. ","mn140:19.12":"‘Tasseva adukkhamasukhavedaniyassa phassassa nirodha yam tajjam vedayitam adukkhamasukhavedaniyam phassam paticca uppanna adukkhamasukha vedana sa nirujjhati, sa vupasammati’ti pajanati. ","mn140:19.13":"Seyyathapi, bhikkhu, dvinnam katthanam sanghatta samodhana usma jayati, tejo abhinibbattati, tesamyeva dvinnam katthanam nanabhava vinikkhepa ya tajja usma sa nirujjhati, sa vupasammati; ","mn140:19.14":"evameva kho, bhikkhu, sukhavedaniyam phassam paticca uppajjati sukha vedana. ","mn140:19.15":"So sukham vedanam vedayamano ‘sukham vedanam vedayami’ti pajanati. ","mn140:19.16":"‘Tasseva sukhavedaniyassa phassassa nirodha yam tajjam vedayitam sukhavedaniyam phassam paticca uppanna sukha vedana sa nirujjhati, sa vupasammati’ti pajanati. ","mn140:19.17":"Dukkhavedaniyam, bhikkhu, phassam paticca uppajjati dukkha vedana. ","mn140:19.18":"So dukkham vedanam vedayamano ‘dukkham vedanam vedayami’ti pajanati. ","mn140:19.19":"‘Tasseva dukkhavedaniyassa phassassa nirodha yam tajjam vedayitam dukkhavedaniyam phassam paticca uppanna dukkha vedana sa nirujjhati, sa vupasammati’ti pajanati. ","mn140:19.20":"Adukkhamasukhavedaniyam, bhikkhu, phassam paticca uppajjati adukkhamasukha vedana. ","mn140:19.21":"So adukkhamasukham vedanam vedayamano ‘adukkhamasukham vedanam vedayami’ti pajanati. ","mn140:19.22":"‘Tasseva adukkhamasukhavedaniyassa phassassa nirodha yam tajjam vedayitam adukkhamasukhavedaniyam phassam paticca uppanna adukkhamasukha vedana sa nirujjhati, sa vupasammati’ti pajanati. ","mn140:20.1":"Athaparam upekkhayeva avasissati parisuddha pariyodata mudu ca kammanna ca pabhassara ca. ","mn140:20.2":"Seyyathapi, bhikkhu, dakkho suvannakaro va suvannakarantevasi va ukkam bandheyya, ukkam bandhitva ukkamukham alimpeyya, ukkamukham alimpetva sandasena jatarupam gahetva ukkamukhe pakkhipeyya, tamenam kalena kalam abhidhameyya, kalena kalam udakena paripphoseyya, kalena kalam ajjhupekkheyya, tam hoti jatarupam sudhantam niddhantam nihatam ninnitakasavam mudu ca kammannanca pabhassaranca, yassa yassa ca pilandhanavikatiya akankhati—yadi pattikaya yadi kundalaya yadi giveyyakaya yadi suvannamalaya tancassa attham anubhoti; ","mn140:20.3":"evameva kho, bhikkhu, athaparam upekkhayeva avasissati parisuddha pariyodata mudu ca kammanna ca pabhassara ca. ","mn140:21.1":"So evam pajanati: ","mn140:21.2":"‘imance aham upekkham evam parisuddham evam pariyodatam akasanancayatanam upasamhareyyam, tadanudhammanca cittam bhaveyyam. ","mn140:21.3":"Evam me ayam upekkha tannissita tadupadana ciram dighamaddhanam tittheyya. ","mn140:21.4":"Imance aham upekkham evam parisuddham evam pariyodatam vinnanancayatanam upasamhareyyam, tadanudhammanca cittam bhaveyyam. ","mn140:21.5":"Evam me ayam upekkha tannissita tadupadana ciram dighamaddhanam tittheyya. ","mn140:21.6":"Imance aham upekkham evam parisuddham evam pariyodatam akincannayatanam upasamhareyyam, tadanudhammanca cittam bhaveyyam. ","mn140:21.7":"Evam me ayam upekkha tannissita tadupadana ciram dighamaddhanam tittheyya. ","mn140:21.8":"Imance aham upekkham evam parisuddham evam pariyodatam nevasannanasannayatanam upasamhareyyam, tadanudhammanca cittam bhaveyyam. ","mn140:21.9":"Evam me ayam upekkha tannissita tadupadana ciram dighamaddhanam tittheyya’ti. ","mn140:22.1":"So evam pajanati: ","mn140:22.2":"‘imance aham upekkham evam parisuddham evam pariyodatam akasanancayatanam upasamhareyyam, tadanudhammanca cittam bhaveyyam; ","mn140:22.3":"sankhatametam. ","mn140:22.4":"Imance aham upekkham evam parisuddham evam pariyodatam vinnanancayatanam upasamhareyyam, tadanudhammanca cittam bhaveyyam; ","mn140:22.5":"sankhatametam. ","mn140:22.6":"Imance aham upekkham evam parisuddham evam pariyodatam akincannayatanam upasamhareyyam, tadanudhammanca cittam bhaveyyam; ","mn140:22.7":"sankhatametam. ","mn140:22.8":"Imance aham upekkham evam parisuddham evam pariyodatam nevasannanasannayatanam upasamhareyyam, tadanudhammanca cittam bhaveyyam; ","mn140:22.9":"sankhatametan’ti. ","mn140:22.10":"So neva tam abhisankharoti, na abhisancetayati bhavaya va vibhavaya va. ","mn140:22.11":"So anabhisankharonto anabhisancetayanto bhavaya va vibhavaya va na kinci loke upadiyati, ","mn140:22.12":"anupadiyam na paritassati, aparitassam paccattamyeva parinibbayati. ","mn140:22.13":"‘Khina jati, vusitam brahmacariyam, katam karaniyam, naparam itthattaya’ti pajanati. ","mn140:23.1":"So sukhance vedanam vedeti, ‘sa anicca’ti pajanati, ‘anajjhosita’ti pajanati, ‘anabhinandita’ti pajanati. ","mn140:23.2":"Dukkhance vedanam vedeti, ‘sa anicca’ti pajanati, ‘anajjhosita’ti pajanati, ‘anabhinandita’ti pajanati. ","mn140:23.3":"Adukkhamasukhance vedanam vedeti, ‘sa anicca’ti pajanati, ‘anajjhosita’ti pajanati, ‘anabhinandita’ti pajanati. ","mn140:24.1":"So sukhance vedanam vedeti, visamyutto nam vedeti; ","mn140:24.2":"dukkhance vedanam vedeti, visamyutto nam vedeti; ","mn140:24.3":"adukkhamasukhance vedanam vedeti, visamyutto nam vedeti. ","mn140:24.4":"So kayapariyantikam vedanam vedayamano ‘kayapariyantikam vedanam vedayami’ti pajanati, jivitapariyantikam vedanam vedayamano ‘jivitapariyantikam vedanam vedayami’ti pajanati, ","mn140:24.5":"‘kayassa bheda param marana uddham jivitapariyadana idheva sabbavedayitani anabhinanditani sitibhavissanti’ti pajanati. ","mn140:24.6":"Seyyathapi, bhikkhu, telanca paticca vattinca paticca telappadipo jhayati; ","mn140:24.7":"tasseva telassa ca vattiya ca pariyadana annassa ca anupahara anaharo nibbayati; ","mn140:24.8":"evameva kho, bhikkhu, kayapariyantikam vedanam vedayamano ‘kayapariyantikam vedanam vedayami’ti pajanati, jivitapariyantikam vedanam vedayamano ‘jivitapariyantikam vedanam vedayami’ti pajanati, ","mn140:24.9":"‘kayassa bheda param marana uddham jivitapariyadana idheva sabbavedayitani anabhinanditani sitibhavissanti’ti pajanati. ","mn140:25.1":"Tasma evam samannagato bhikkhu imina paramena pannadhitthanena samannagato hoti. ","mn140:25.2":"Esa hi, bhikkhu, parama ariya panna yadidam—","mn140:25.3":"sabbadukkhakkhaye nanam. ","mn140:26.1":"Tassa sa vimutti sacce thita akuppa hoti. ","mn140:26.2":"Tanhi, bhikkhu, musa yam mosadhammam, tam saccam yam amosadhammam nibbanam. ","mn140:26.3":"Tasma evam samannagato bhikkhu imina paramena saccadhitthanena samannagato hoti. ","mn140:26.4":"Etanhi, bhikkhu, paramam ariyasaccam yadidam—","mn140:26.5":"amosadhammam nibbanam. ","mn140:27.1":"Tasseva kho pana pubbe aviddasuno upadhi honti samatta samadinna. ","mn140:27.2":"Tyassa pahina honti ucchinnamula talavatthukata anabhavankata ayatim anuppadadhamma. ","mn140:27.3":"Tasma evam samannagato bhikkhu imina paramena cagadhitthanena samannagato hoti. ","mn140:27.4":"Eso hi, bhikkhu, paramo ariyo cago yadidam—","mn140:27.5":"sabbupadhipatinissaggo. ","mn140:28.1":"Tasseva kho pana pubbe aviddasuno abhijjha hoti chando sarago. ","mn140:28.2":"Svassa pahino hoti ucchinnamulo talavatthukato anabhavankato ayatim anuppadadhammo. ","mn140:28.3":"Tasseva kho pana pubbe aviddasuno aghato hoti byapado sampadoso. ","mn140:28.4":"Svassa pahino hoti ucchinnamulo talavatthukato anabhavankato ayatim anuppadadhammo. ","mn140:28.5":"Tasseva kho pana pubbe aviddasuno avijja hoti sammoho. ","mn140:28.6":"Svassa pahino hoti ucchinnamulo talavatthukato anabhavankato ayatim anuppadadhammo. ","mn140:28.7":"Tasma evam samannagato bhikkhu imina paramena upasamadhitthanena samannagato hoti. ","mn140:28.8":"Eso hi, bhikkhu, paramo ariyo upasamo yadidam—","mn140:28.9":"ragadosamohanam upasamo. ","mn140:29.1":"‘Pannam nappamajjeyya, saccamanurakkheyya, cagamanubruheyya, santimeva so sikkheyya’ti—","mn140:29.2":"iti yam tam vuttam, idametam paticca vuttam. ","mn140:30.1":"‘Yattha thitam mannassava nappavattanti, mannassave kho pana nappavattamane muni santoti vuccati’ti—","mn140:30.2":"iti kho panetam vuttam. Kincetam paticca vuttam? ","mn140:31.1":"‘Asmi’ti, bhikkhu, mannitametam, ‘ayamahamasmi’ti mannitametam, ‘bhavissan’ti mannitametam, ‘na bhavissan’ti mannitametam, ‘rupi bhavissan’ti mannitametam, ‘arupi bhavissan’ti mannitametam, ‘sanni bhavissan’ti mannitametam, ‘asanni bhavissan’ti mannitametam, ‘nevasanninasanni bhavissan’ti mannitametam. ","mn140:31.2":"Mannitam, bhikkhu, rogo mannitam gando mannitam sallam. ","mn140:31.3":"Sabbamannitanam tveva, bhikkhu, samatikkama muni santoti vuccati. ","mn140:31.4":"Muni kho pana, bhikkhu, santo na jayati, na jiyati, na miyati, na kuppati, na piheti. ","mn140:31.5":"Tanhissa, bhikkhu, natthi yena jayetha, ajayamano kim jiyissati, ajiyamano kim miyissati, amiyamano kim kuppissati, akuppamano kissa pihessati? ","mn140:32.1":"‘Yattha thitam mannassava nappavattanti, mannassave kho pana nappavattamane muni santoti vuccati’ti—","mn140:32.2":"iti yam tam vuttam, idametam paticca vuttam. ","mn140:32.3":"Imam kho me tvam, bhikkhu, sankhittena chadhatuvibhangam dharehi”ti. ","mn140:33.1":"Atha kho ayasma pukkusati: ","mn140:33.2":"“sattha kira me anuppatto, sugato kira me anuppatto, sammasambuddho kira me anuppatto”ti utthayasana ekamsam civaram katva bhagavato padesu sirasa nipatitva bhagavantam etadavoca: ","mn140:33.3":"“accayo mam, bhante, accagama yathabalam yathamulham yathaakusalam, yoham bhagavantam avusovadena samudacaritabbam amannissam. ","mn140:33.4":"Tassa me, bhante, bhagava accayam accayato patigganhatu ayatim samvaraya”ti. ","mn140:33.5":"“Taggha tvam, bhikkhu, accayo accagama yathabalam yathamulham yathaakusalam, yam mam tvam avusovadena samudacaritabbam amannittha. ","mn140:33.6":"Yato ca kho tvam, bhikkhu, accayam accayato disva yathadhammam patikarosi, tam te mayam patigganhama. ","mn140:33.7":"Vuddhihesa, bhikkhu, ariyassa vinaye yo accayam accayato disva yathadhammam patikaroti, ayatim samvaram apajjati”ti. ","mn140:34.1":"“Labheyyaham, bhante, bhagavato santike upasampadan”ti. ","mn140:34.2":"“Paripunnam pana te, bhikkhu, pattacivaran”ti? ","mn140:34.3":"“Na kho me, bhante, paripunnam pattacivaran”ti. ","mn140:34.4":"“Na kho, bhikkhu, tathagata aparipunnapattacivaram upasampadenti”ti. ","mn140:35.1":"Atha kho ayasma pukkusati bhagavato bhasitam abhinanditva anumoditva utthayasana bhagavantam abhivadetva padakkhinam katva pattacivarapariyesanam pakkami. ","mn140:35.2":"Atha kho ayasmantam pukkusatim pattacivarapariyesanam carantam vibbhanta gavi jivita voropesi. ","mn140:36.1":"Atha kho sambahula bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","mn140:36.2":"“yo so, bhante, pukkusati nama kulaputto bhagavata sankhittena ovadena ovadito so kalankato. ","mn140:36.3":"Tassa ka gati, ko abhisamparayo”ti? ","mn140:36.4":"“Pandito, bhikkhave, pukkusati kulaputto paccapadi dhammassanudhammam, na ca mam dhammadhikaranam vihesesi. ","mn140:36.5":"Pukkusati, bhikkhave, kulaputto pancannam orambhagiyanam samyojananam parikkhaya opapatiko tattha parinibbayi anavattidhammo tasma loka”ti. ","mn140:36.6":"Idamavoca bhagava. ","mn140:36.7":"Attamana te bhikkhu bhagavato bhasitam abhinandunti. ","mn140:36.8":"Dhatuvibhangasuttam nitthitam dasamam. "}