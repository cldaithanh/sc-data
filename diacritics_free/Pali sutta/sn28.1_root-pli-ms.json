{"sn28.1:0.1":"Samyutta Nikaya 28.1 ","sn28.1:0.2":"1. Sariputtavagga ","sn28.1:0.3":"Vivekajasutta ","sn28.1:1.1":"Ekam samayam ayasma sariputto savatthiyam viharati jetavane anathapindikassa arame. ","sn28.1:1.2":"Atha kho ayasma sariputto pubbanhasamayam nivasetva pattacivaramadaya savatthim pindaya pavisi. ","sn28.1:1.3":"Savatthiyam pindaya caritva pacchabhattam pindapatapatikkanto yena andhavanam tenupasankami divaviharaya. ","sn28.1:1.4":"Andhavanam ajjhogahetva annatarasmim rukkhamule divaviharam nisidi. ","sn28.1:2.1":"Atha kho ayasma sariputto sayanhasamayam patisallana vutthito yena jetavanam anathapindikassa aramo tenupasankami. ","sn28.1:2.2":"Addasa kho ayasma anando ayasmantam sariputtam duratova agacchantam. ","sn28.1:2.3":"Disvana ayasmantam sariputtam etadavoca: ","sn28.1:2.4":"“vippasannani kho te, avuso sariputta, indriyani; parisuddho mukhavanno pariyodato. ","sn28.1:2.5":"Katamenayasma sariputto ajja viharena vihasi”ti? ","sn28.1:3.1":"“Idhaham, avuso, vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharami. ","sn28.1:3.2":"Tassa mayham, avuso, na evam hoti: ","sn28.1:3.3":"‘aham pathamam jhanam samapajjami’ti va ‘aham pathamam jhanam samapanno’ti va ‘aham pathama jhana vutthito’ti va”ti. ","sn28.1:3.4":"Tatha hi panayasmato sariputtassa digharattam ahankaramamankaramananusaya susamuhata. ","sn28.1:3.5":"Tasma ayasmato sariputtassa na evam hoti: ","sn28.1:3.6":"“‘aham pathamam jhanam samapajjami’ti va ‘aham pathamam jhanam samapanno’ti va ‘aham pathama jhana vutthito’ti va”ti. ","sn28.1:3.7":"Pathamam. "}