{"sn2.8:0.1":"Samyutta Nikaya 2.8 ","sn2.8:0.2":"1. Pathamavagga ","sn2.8:0.3":"Tayanasutta ","sn2.8:1.1":"Savatthinidanam. ","sn2.8:1.2":"Atha kho tayano devaputto puranatitthakaro abhikkantaya rattiya abhikkantavanno kevalakappam jetavanam obhasetva yena bhagava tenupasankami; upasankamitva bhagavantam abhivadetva ekamantam atthasi. ","sn2.8:1.3":"Ekamantam thito kho tayano devaputto bhagavato santike ima gathayo abhasi: ","sn2.8:2.1":"“Chinda sotam parakkamma, ","sn2.8:2.2":"kame panuda brahmana; ","sn2.8:2.3":"Nappahaya muni kame, ","sn2.8:2.4":"nekattamupapajjati. ","sn2.8:3.1":"Kayira ce kayirathenam, ","sn2.8:3.2":"dalhamenam parakkame; ","sn2.8:3.3":"Sithilo hi paribbajo, ","sn2.8:3.4":"bhiyyo akirate rajam. ","sn2.8:4.1":"Akatam dukkatam seyyo, ","sn2.8:4.2":"paccha tapati dukkatam; ","sn2.8:4.3":"Katanca sukatam seyyo, ","sn2.8:4.4":"yam katva nanutappati. ","sn2.8:5.1":"Kuso yatha duggahito, ","sn2.8:5.2":"hatthamevanukantati; ","sn2.8:5.3":"Samannam dupparamattham, ","sn2.8:5.4":"nirayayupakaddhati. ","sn2.8:6.1":"Yam kinci sithilam kammam, ","sn2.8:6.2":"sankilitthanca yam vatam; ","sn2.8:6.3":"Sankassaram brahmacariyam, ","sn2.8:6.4":"na tam hoti mahapphalan”ti. ","sn2.8:7.1":"Idamavoca tayano devaputto; ","sn2.8:7.2":"idam vatva bhagavantam abhivadetva padakkhinam katva tatthevantaradhayiti. ","sn2.8:8.1":"Atha kho bhagava tassa rattiya accayena bhikkhu amantesi: ","sn2.8:8.2":"“imam, bhikkhave, rattim tayano nama devaputto puranatitthakaro abhikkantaya rattiya abhikkantavanno kevalakappam jetavanam obhasetva yenaham tenupasankami; upasankamitva mam abhivadetva ekamantam atthasi. ","sn2.8:8.3":"Ekamantam thito kho, bhikkhave, tayano devaputto mama santike ima gathayo abhasi: ","sn2.8:9.1":"‘Chinda sotam parakkamma, ","sn2.8:9.2":"kame panuda brahmana; ","sn2.8:9.3":"Nappahaya muni kame, ","sn2.8:9.4":"nekattamupapajjati. ","sn2.8:10.1":"Kayira ce kayirathenam, ","sn2.8:10.2":"dalhamenam parakkame; ","sn2.8:10.3":"Sithilo hi paribbajo, ","sn2.8:10.4":"bhiyyo akirate rajam. ","sn2.8:11.1":"Akatam dukkatam seyyo, ","sn2.8:11.2":"paccha tapati dukkatam; ","sn2.8:11.3":"Katanca sukatam seyyo, ","sn2.8:11.4":"yam katva nanutappati. ","sn2.8:12.1":"Kuso yatha duggahito, ","sn2.8:12.2":"hatthamevanukantati; ","sn2.8:12.3":"Samannam dupparamattham, ","sn2.8:12.4":"nirayayupakaddhati. ","sn2.8:13.1":"Yam kinci sithilam kammam, ","sn2.8:13.2":"sankilitthanca yam vatam; ","sn2.8:13.3":"Sankassaram brahmacariyam, ","sn2.8:13.4":"na tam hoti mahapphalan’ti. ","sn2.8:14.1":"Idamavoca, bhikkhave, tayano devaputto, idam vatva mam abhivadetva padakkhinam katva tatthevantaradhayi. ","sn2.8:14.2":"Ugganhatha, bhikkhave, tayanagatha; ","sn2.8:14.3":"pariyapunatha, bhikkhave, tayanagatha; ","sn2.8:14.4":"dharetha, bhikkhave, tayanagatha. ","sn2.8:14.5":"Atthasamhita, bhikkhave, tayanagatha adibrahmacariyika”ti. "}