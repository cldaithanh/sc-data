{"an3.96:0.1":"Anguttara Nikaya 3.96 ","an3.96:0.2":"10. Lonakapallavagga ","an3.96:0.3":"Pathamaajaniyasutta ","an3.96:1.1":"“Tihi, bhikkhave, angehi samannagato ranno bhadro assajaniyo rajaraho hoti rajabhoggo, ranno anganteva sankhyam gacchati. ","an3.96:1.2":"Katamehi tihi? ","an3.96:1.3":"Idha, bhikkhave, ranno bhadro assajaniyo vannasampanno ca hoti balasampanno ca javasampanno ca. ","an3.96:1.4":"Imehi kho, bhikkhave, tihi angehi samannagato ranno bhadro assajaniyo rajaraho hoti rajabhoggo, ranno anganteva sankhyam gacchati. ","an3.96:1.5":"Evamevam kho, bhikkhave, tihi dhammehi samannagato bhikkhu ahuneyyo hoti pahuneyyo dakkhineyyo anjalikaraniyo anuttaram punnakkhettam lokassa. ","an3.96:1.6":"Katamehi tihi? ","an3.96:1.7":"Idha, bhikkhave, bhikkhu vannasampanno ca hoti balasampanno ca javasampanno ca. ","an3.96:2.1":"Kathanca, bhikkhave, bhikkhu vannasampanno hoti? ","an3.96:2.2":"Idha, bhikkhave, bhikkhu silava hoti, patimokkhasamvarasamvuto viharati acaragocarasampanno anumattesu vajjesu bhayadassavi, samadaya sikkhati sikkhapadesu. ","an3.96:2.3":"Evam kho, bhikkhave, bhikkhu vannasampanno hoti. ","an3.96:3.1":"Kathanca, bhikkhave, bhikkhu balasampanno hoti? ","an3.96:3.2":"Idha, bhikkhave, bhikkhu araddhaviriyo viharati akusalanam dhammanam pahanaya kusalanam dhammanam upasampadaya thamava dalhaparakkamo anikkhittadhuro kusalesu dhammesu. ","an3.96:3.3":"Evam kho, bhikkhave, bhikkhu balasampanno hoti. ","an3.96:4.1":"Kathanca, bhikkhave, bhikkhu javasampanno hoti? ","an3.96:4.2":"Idha, bhikkhave, bhikkhu ‘idam dukkhan’ti yathabhutam pajanati; ","an3.96:4.3":"‘ayam dukkhasamudayo’ti yathabhutam pajanati; ","an3.96:4.4":"‘ayam dukkhanirodho’ti yathabhutam pajanati; ","an3.96:4.5":"‘ayam dukkhanirodhagamini patipada’ti yathabhutam pajanati. ","an3.96:4.6":"Evam kho, bhikkhave, bhikkhu javasampanno hoti. ","an3.96:4.7":"Imehi kho, bhikkhave, tihi dhammehi samannagato bhikkhu ahuneyyo hoti pahuneyyo dakkhineyyo anjalikaraniyo anuttaram punnakkhettam lokassa”ti. ","an3.96:4.8":"Pancamam. "}