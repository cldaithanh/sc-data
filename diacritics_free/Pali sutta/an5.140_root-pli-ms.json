{"an5.140:0.1":"Anguttara Nikaya 5.140 ","an5.140:0.2":"14. Rajavagga ","an5.140:0.3":"Sotasutta ","an5.140:1.1":"“Pancahi, bhikkhave, angehi samannagato ranno nago rajaraho hoti rajabhoggo, ranno angamtveva sankham gacchati. ","an5.140:1.2":"Katamehi pancahi? ","an5.140:1.3":"Idha, bhikkhave, ranno nago sota ca hoti, hanta ca, rakkhita ca, khanta ca, ganta ca. ","an5.140:2.1":"Kathanca, bhikkhave, ranno nago sota hoti? ","an5.140:2.2":"Idha, bhikkhave, ranno nago yamenam hatthidammasarathi karanam kareti—","an5.140:2.3":"yadi va katapubbam yadi va akatapubbam—","an5.140:2.4":"tam atthim katva manasi katva sabbam cetasa samannaharitva ohitasoto sunati. ","an5.140:2.5":"Evam kho, bhikkhave, ranno nago sota hoti. ","an5.140:3.1":"Kathanca, bhikkhave, ranno nago hanta hoti? ","an5.140:3.2":"Idha, bhikkhave, ranno nago sangamagato hatthimpi hanati, hattharuhampi hanati, assampi hanati, assaruhampi hanati, rathampi hanati, rathikampi hanati, pattikampi hanati. ","an5.140:3.3":"Evam kho, bhikkhave, ranno nago hanta hoti. ","an5.140:4.1":"Kathanca, bhikkhave, ranno nago rakkhita hoti? ","an5.140:4.2":"Idha, bhikkhave, ranno nago sangamagato rakkhati purimam kayam, rakkhati pacchimam kayam, rakkhati purime pade, rakkhati pacchime pade, rakkhati sisam, rakkhati kanne, rakkhati dante, rakkhati sondam, rakkhati valadhim, rakkhati hattharuham. ","an5.140:4.3":"Evam kho, bhikkhave, ranno nago rakkhita hoti. ","an5.140:5.1":"Kathanca, bhikkhave, ranno nago khanta hoti? ","an5.140:5.2":"Idha, bhikkhave, ranno nago sangamagato khamo hoti sattippaharanam asippaharanam usuppaharanam pharasuppaharanam bheripanavasankhatinavaninnadasaddanam. ","an5.140:5.3":"Evam kho, bhikkhave, ranno nago khanta hoti. ","an5.140:6.1":"Kathanca, bhikkhave, ranno nago ganta hoti? ","an5.140:6.2":"Idha, bhikkhave, ranno nago yamenam hatthidammasarathi disam peseti—","an5.140:6.3":"yadi va gatapubbam yadi va agatapubbam—","an5.140:6.4":"tam khippameva ganta hoti. ","an5.140:6.5":"Evam kho, bhikkhave, ranno nago ganta hoti. ","an5.140:7.1":"Imehi kho, bhikkhave, pancahi angehi samannagato ranno nago rajaraho hoti rajabhoggo, ranno angantveva sankham gacchati. ","an5.140:8.1":"Evamevam kho, bhikkhave, pancahi dhammehi samannagato bhikkhu ahuneyyo hoti pahuneyyo dakkhineyyo anjalikaraniyo anuttaram punnakkhettam lokassa. ","an5.140:8.2":"Katamehi pancahi? ","an5.140:8.3":"Idha, bhikkhave, bhikkhu sota ca hoti, hanta ca, rakkhita ca, khanta ca, ganta ca. ","an5.140:9.1":"Kathanca, bhikkhave, bhikkhu sota hoti? ","an5.140:9.2":"Idha, bhikkhave, bhikkhu tathagatappavedite dhammavinaye desiyamane atthinkatva manasi katva sabbam cetasa samannaharitva ohitasoto dhammam sunati. ","an5.140:9.3":"Evam kho, bhikkhave, bhikkhu sota hoti. ","an5.140:10.1":"Kathanca, bhikkhave, bhikkhu hanta hoti? ","an5.140:10.2":"Idha, bhikkhave, bhikkhu uppannam kamavitakkam nadhivaseti, pajahati vinodeti hanati byantikaroti anabhavam gameti; uppannam byapadavitakkam …pe… uppannam vihimsavitakkam …pe… uppannuppanne papake akusale dhamme nadhivaseti, pajahati vinodeti hanati byantikaroti anabhavam gameti. ","an5.140:10.3":"Evam kho, bhikkhave, bhikkhu hanta hoti. ","an5.140:11.1":"Kathanca, bhikkhave, bhikkhu rakkhita hoti? ","an5.140:11.2":"Idha, bhikkhave, bhikkhu cakkhuna rupam disva na nimittaggahi hoti nanubyanjanaggahi. ","an5.140:11.3":"Yatvadhikaranamenam cakkhundriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjati; rakkhati cakkhundriyam; cakkhundriye samvaram apajjati. ","an5.140:11.4":"Sotena saddam sutva … ","an5.140:11.5":"ghanena gandham ghayitva … ","an5.140:11.6":"jivhaya rasam sayitva … ","an5.140:11.7":"kayena photthabbam phusitva … ","an5.140:11.8":"manasa dhammam vinnaya na nimittaggahi hoti nanubyanjanaggahi. ","an5.140:11.9":"Yatvadhikaranamenam manindriyam asamvutam viharantam abhijjhadomanassa papaka akusala dhamma anvassaveyyum, tassa samvaraya patipajjati; rakkhati manindriyam; manindriye samvaram apajjati. ","an5.140:11.10":"Evam kho, bhikkhave, bhikkhu rakkhita hoti. ","an5.140:12.1":"Kathanca, bhikkhave, bhikkhu khanta hoti? ","an5.140:12.2":"Idha, bhikkhave, bhikkhu khamo hoti sitassa unhassa jighacchaya pipasaya damsamakasavatatapasarisapasamphassanam; duruttanam duragatanam vacanapathanam uppannanam saririkanam vedananam dukkhanam tibbanam kharanam katukanam asatanam amanapanam panaharanam adhivasakajatiko hoti. ","an5.140:12.3":"Evam kho, bhikkhave, bhikkhu khanta hoti. ","an5.140:13.1":"Kathanca, bhikkhave, bhikkhu ganta hoti? ","an5.140:13.2":"Idha, bhikkhave, bhikkhu ya sa disa agatapubba imina dighena addhuna, yadidam sabbasankharasamatho sabbupadhipatinissaggo tanhakkhayo virago nirodho nibbanam, tam khippanneva ganta hoti. ","an5.140:13.3":"Evam kho, bhikkhave, bhikkhu ganta hoti. ","an5.140:14.1":"Imehi kho, bhikkhave, pancahi dhammehi samannagato bhikkhu ahuneyyo hoti …pe… anuttaram punnakkhettam lokassa”ti. ","an5.140:14.2":"Dasamam. ","an5.140:14.3":"Rajavaggo catuttho. ","an5.140:15.0":"Tassuddanam ","an5.140:15.1":"Cakkanuvattana raja, ","an5.140:15.2":"Yassamdisam dve ceva patthana; ","an5.140:15.3":"Appamsupati bhattado, ","an5.140:15.4":"Akkhamo ca sotena cati. "}