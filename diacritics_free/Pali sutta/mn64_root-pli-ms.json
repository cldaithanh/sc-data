{"mn64:0.1":"Majjhima Nikaya 64 ","mn64:0.2":"Mahamalukyasutta ","mn64:1.1":"Evam me sutam—","mn64:1.2":"ekam samayam bhagava savatthiyam viharati jetavane anathapindikassa arame. ","mn64:1.3":"Tatra kho bhagava bhikkhu amantesi: ","mn64:1.4":"“bhikkhavo”ti. ","mn64:1.5":"“Bhadante”ti te bhikkhu bhagavato paccassosum. ","mn64:1.6":"Bhagava etadavoca: ","mn64:2.1":"“dharetha no tumhe, bhikkhave, maya desitani pancorambhagiyani samyojanani”ti? ","mn64:2.2":"Evam vutte, ayasma malukyaputto bhagavantam etadavoca: ","mn64:2.3":"“aham kho, bhante, dharemi bhagavata desitani pancorambhagiyani samyojanani”ti. ","mn64:2.4":"“Yatha katham pana tvam, malukyaputta, dharesi maya desitani pancorambhagiyani samyojanani”ti? ","mn64:2.5":"“Sakkayaditthim kho aham, bhante, bhagavata orambhagiyam samyojanam desitam dharemi; ","mn64:2.6":"vicikiccham kho aham, bhante, bhagavata orambhagiyam samyojanam desitam dharemi; ","mn64:2.7":"silabbataparamasam kho aham, bhante, bhagavata orambhagiyam samyojanam desitam dharemi; ","mn64:2.8":"kamacchandam kho aham, bhante, bhagavata orambhagiyam samyojanam desitam dharemi; ","mn64:2.9":"byapadam kho aham, bhante, bhagavata orambhagiyam samyojanam desitam dharemi. ","mn64:2.10":"Evam kho aham, bhante, dharemi bhagavata desitani pancorambhagiyani samyojanani”ti. ","mn64:3.1":"“Kassa kho nama tvam, malukyaputta, imani evam pancorambhagiyani samyojanani desitani dharesi? ","mn64:3.2":"Nanu, malukyaputta, annatitthiya paribbajaka imina tarunupamena uparambhena uparambhissanti? ","mn64:3.3":"Daharassa hi, malukyaputta, kumarassa mandassa uttanaseyyakassa sakkayotipi na hoti, kuto panassa uppajjissati sakkayaditthi? ","mn64:3.4":"Anusetvevassa sakkayaditthanusayo. ","mn64:3.5":"Daharassa hi, malukyaputta, kumarassa mandassa uttanaseyyakassa dhammatipi na hoti, kuto panassa uppajjissati dhammesu vicikiccha? ","mn64:3.6":"Anusetvevassa vicikicchanusayo. ","mn64:3.7":"Daharassa hi, malukyaputta, kumarassa mandassa uttanaseyyakassa silatipi na hoti, kuto panassa uppajjissati silesu silabbataparamaso? ","mn64:3.8":"Anusetvevassa silabbataparamasanusayo. ","mn64:3.9":"Daharassa hi, malukyaputta, kumarassa mandassa uttanaseyyakassa kamatipi na hoti, kuto panassa uppajjissati kamesu kamacchando? ","mn64:3.10":"Anusetvevassa kamaraganusayo. ","mn64:3.11":"Daharassa hi, malukyaputta, kumarassa mandassa uttanaseyyakassa sattatipi na hoti, kuto panassa uppajjissati sattesu byapado? ","mn64:3.12":"Anusetvevassa byapadanusayo. ","mn64:3.13":"Nanu, malukyaputta, annatitthiya paribbajaka imina tarunupamena uparambhena uparambhissanti”ti? ","mn64:4.1":"Evam vutte, ayasma anando bhagavantam etadavoca: ","mn64:4.2":"“etassa, bhagava, kalo, etassa, sugata, kalo ","mn64:4.3":"yam bhagava pancorambhagiyani samyojanani deseyya. Bhagavato sutva bhikkhu dharessanti”ti. ","mn64:4.4":"“Tena hananda, sunahi, sadhukam manasi karohi; bhasissami”ti. ","mn64:4.5":"“Evam, bhante”ti kho ayasma anando bhagavato paccassosi. ","mn64:4.6":"Bhagava etadavoca: ","mn64:5.1":"“Idhananda, assutava puthujjano ariyanam adassavi ariyadhammassa akovido ariyadhamme avinito, sappurisanam adassavi sappurisadhammassa akovido sappurisadhamme avinito ","mn64:5.2":"sakkayaditthipariyutthitena cetasa viharati sakkayaditthiparetena; ","mn64:5.3":"uppannaya ca sakkayaditthiya nissaranam yathabhutam nappajanati. ","mn64:5.4":"Tassa sa sakkayaditthi thamagata appativinita orambhagiyam samyojanam. ","mn64:5.5":"Vicikicchapariyutthitena cetasa viharati vicikicchaparetena; ","mn64:5.6":"uppannaya ca vicikicchaya nissaranam yathabhutam nappajanati. ","mn64:5.7":"Tassa sa vicikiccha thamagata appativinita orambhagiyam samyojanam. ","mn64:5.8":"Silabbataparamasapariyutthitena cetasa viharati silabbataparamasaparetena; ","mn64:5.9":"uppannassa ca silabbataparamasassa nissaranam yathabhutam nappajanati. ","mn64:5.10":"Tassa so silabbataparamaso thamagato appativinito orambhagiyam samyojanam. ","mn64:5.11":"Kamaragapariyutthitena cetasa viharati kamaragaparetena; ","mn64:5.12":"uppannassa ca kamaragassa nissaranam yathabhutam nappajanati. ","mn64:5.13":"Tassa so kamarago thamagato appativinito orambhagiyam samyojanam. ","mn64:5.14":"Byapadapariyutthitena cetasa viharati byapadaparetena; ","mn64:5.15":"uppannassa ca byapadassa nissaranam yathabhutam nappajanati. ","mn64:5.16":"Tassa so byapado thamagato appativinito orambhagiyam samyojanam. ","mn64:6.1":"Sutava ca kho, ananda, ariyasavako ariyanam dassavi ariyadhammassa kovido ariyadhamme suvinito, sappurisanam dassavi sappurisadhammassa kovido sappurisadhamme suvinito na sakkayaditthipariyutthitena cetasa viharati na sakkayaditthiparetena; ","mn64:6.2":"uppannaya ca sakkayaditthiya nissaranam yathabhutam pajanati. ","mn64:6.3":"Tassa sa sakkayaditthi sanusaya pahiyati. ","mn64:6.4":"Na vicikicchapariyutthitena cetasa viharati na vicikicchaparetena; ","mn64:6.5":"uppannaya ca vicikicchaya nissaranam yathabhutam pajanati. ","mn64:6.6":"Tassa sa vicikiccha sanusaya pahiyati. ","mn64:6.7":"Na silabbataparamasapariyutthitena cetasa viharati na silabbataparamasaparetena; ","mn64:6.8":"uppannassa ca silabbataparamasassa nissaranam yathabhutam pajanati. ","mn64:6.9":"Tassa so silabbataparamaso sanusayo pahiyati. ","mn64:6.10":"Na kamaragapariyutthitena cetasa viharati na kamaragaparetena; ","mn64:6.11":"uppannassa ca kamaragassa nissaranam yathabhutam pajanati. ","mn64:6.12":"Tassa so kamarago sanusayo pahiyati. ","mn64:6.13":"Na byapadapariyutthitena cetasa viharati na byapadaparetena; ","mn64:6.14":"uppannassa ca byapadassa nissaranam yathabhutam pajanati. ","mn64:6.15":"Tassa so byapado sanusayo pahiyati. ","mn64:6.16":"Yo, ananda, maggo ya patipada pancannam orambhagiyanam samyojananam pahanaya tam maggam tam patipadam anagamma pancorambhagiyani samyojanani nassati va dakkhati va pajahissati vati—netam thanam vijjati. ","mn64:6.17":"Seyyathapi, ananda, mahato rukkhassa titthato saravato tacam acchetva pheggum acchetva saracchedo bhavissatiti—","mn64:6.18":"netam thanam vijjati; ","mn64:6.19":"evameva kho, ananda, yo maggo ya patipada pancannam orambhagiyanam samyojananam pahanaya tam maggam tam patipadam anagamma pancorambhagiyani samyojanani nassati va dakkhati va pajahissati vati—netam thanam vijjati. ","mn64:7.1":"Yo ca kho, ananda, maggo ya patipada pancannam orambhagiyanam samyojananam pahanaya tam maggam tam patipadam agamma pancorambhagiyani samyojanani nassati va dakkhati va pajahissati vati—thanametam vijjati. ","mn64:8.1":"Seyyathapi, ananda, mahato rukkhassa titthato saravato tacam chetva pheggum chetva saracchedo bhavissatiti—thanametam vijjati. ","mn64:8.2":"evameva kho, ananda, yo maggo ya patipada pancannam orambhagiyanam samyojananam pahanaya tam maggam tam patipadam agamma pancorambhagiyani samyojanani nassati va dakkhati va pajahissati vati—thanametam vijjati. ","mn64:8.3":"Seyyathapi, ananda, ganga nadi pura udakassa samatittika kakapeyya. ","mn64:8.4":"Atha dubbalako puriso agaccheyya: ","mn64:8.5":"‘aham imissa gangaya nadiya tiriyam bahaya sotam chetva sotthina param gacchissami’ti; ","mn64:8.6":"so na sakkuneyya gangaya nadiya tiriyam bahaya sotam chetva sotthina param gantum. ","mn64:8.7":"Evameva kho, ananda, yesam kesanci sakkayanirodhaya dhamme desiyamane cittam na pakkhandati nappasidati na santitthati na vimuccati; ","mn64:8.8":"seyyathapi so dubbalako puriso evamete datthabba. ","mn64:8.9":"Seyyathapi, ananda, ganga nadi pura udakassa samatittika kakapeyya. ","mn64:8.10":"Atha balava puriso agaccheyya: ","mn64:8.11":"‘aham imissa gangaya nadiya tiriyam bahaya sotam chetva sotthina param gacchissami’ti; ","mn64:8.12":"so sakkuneyya gangaya nadiya tiriyam bahaya sotam chetva sotthina param gantum. ","mn64:8.13":"Evameva kho, ananda, yesam kesanci sakkayanirodhaya dhamme desiyamane cittam pakkhandati pasidati santitthati vimuccati; ","mn64:8.14":"seyyathapi so balava puriso evamete datthabba. ","mn64:9.1":"Katamo cananda, maggo, katama patipada pancannam orambhagiyanam samyojananam pahanaya? ","mn64:9.2":"Idhananda, bhikkhu upadhiviveka akusalanam dhammanam pahana sabbaso kayadutthullanam patippassaddhiya vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharati. ","mn64:9.3":"So yadeva tattha hoti rupagatam vedanagatam sannagatam sankharagatam vinnanagatam te dhamme aniccato dukkhato rogato gandato sallato aghato abadhato parato palokato sunnato anattato samanupassati. ","mn64:9.4":"So tehi dhammehi cittam pativapeti. ","mn64:9.5":"So tehi dhammehi cittam pativapetva amataya dhatuya cittam upasamharati: ","mn64:9.6":"‘etam santam etam panitam yadidam sabbasankharasamatho sabbupadhipatinissaggo tanhakkhayo virago nirodho nibbanan’ti. ","mn64:9.7":"So tattha thito asavanam khayam papunati; ","mn64:9.8":"no ce asavanam khayam papunati teneva dhammaragena taya dhammanandiya pancannam orambhagiyanam samyojananam parikkhaya opapatiko hoti, tattha parinibbayi, anavattidhammo tasma loka. ","mn64:9.9":"Ayampi kho, ananda, maggo ayam patipada pancannam orambhagiyanam samyojananam pahanaya. ","mn64:10-12.1":"Puna caparam, ananda, bhikkhu vitakkavicaranam vupasama …pe… dutiyam jhanam upasampajja viharati …pe… ","mn64:10-12.2":"tatiyam jhanam …pe… ","mn64:10-12.3":"catuttham jhanam upasampajja viharati. ","mn64:10-12.4":"So yadeva tattha hoti rupagatam vedanagatam sannagatam sankharagatam vinnanagatam … ","mn64:10-12.5":"pe… ","mn64:10-12.6":"anavattidhammo tasma loka. ","mn64:10-12.7":"Ayampi kho, ananda, maggo ayam patipada pancannam orambhagiyanam samyojananam pahanaya. ","mn64:13.1":"Puna caparam, ananda, bhikkhu sabbaso rupasannanam samatikkama patighasannanam atthangama nanattasannanam amanasikara ‘ananto akaso’ti akasanancayatanam upasampajja viharati. ","mn64:13.2":"So yadeva tattha hoti vedanagatam sannagatam sankharagatam vinnanagatam … ","mn64:13.3":"pe… ","mn64:13.4":"anavattidhammo tasma loka. ","mn64:13.5":"Ayampi kho, ananda, maggo ayam patipada pancannam orambhagiyanam samyojananam pahanaya. ","mn64:14.1":"Puna caparam, ananda, bhikkhu sabbaso akasanancayatanam samatikkamma ‘anantam vinnanan’ti vinnanancayatanam upasampajja viharati. ","mn64:14.2":"So yadeva tattha hoti vedanagatam sannagatam sankharagatam vinnanagatam … ","mn64:14.3":"pe… ","mn64:14.4":"anavattidhammo tasma loka. ","mn64:14.5":"Ayampi kho, ananda, maggo ayam patipada pancannam orambhagiyanam samyojananam pahanaya. ","mn64:15.1":"Puna caparam, ananda, bhikkhu sabbaso vinnanancayatanam samatikkamma ‘natthi kinci’ti akincannayatanam upasampajja viharati. ","mn64:15.2":"So yadeva tattha hoti vedanagatam sannagatam sankharagatam vinnanagatam … ","mn64:15.3":"pe… ","mn64:15.4":"anavattidhammo tasma loka. ","mn64:15.5":"Ayampi kho, ananda, maggo ayam patipada pancannam orambhagiyanam samyojananam pahanaya”ti. ","mn64:16.1":"“Eso ce, bhante, maggo esa patipada pancannam orambhagiyanam samyojananam pahanaya, atha kincarahi idhekacce bhikkhu cetovimuttino ekacce bhikkhu pannavimuttino”ti? ","mn64:16.2":"“Ettha kho panesaham, ananda, indriyavemattatam vadami”ti. ","mn64:16.3":"Idamavoca bhagava. ","mn64:16.4":"Attamano ayasma anando bhagavato bhasitam abhinanditi. ","mn64:16.5":"Mahamalukyasuttam nitthitam catuttham. "}