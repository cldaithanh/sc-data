{"mil7.2.2:0.1":"Milindapanha ","mil7.2.2:0.2":"Opammakathapanha ","mil7.2.2:0.3":"Gadrabhavagga ","mil7.2.2:0.4":"2. Kukkutangapanha ","mil7.2.2:1.1":"“Bhante nagasena, ‘kukkutassa panca angani gahetabbani’ti yam vadesi, katamani tani panca angani gahetabbani”ti? ","mil7.2.2:1.2":"“Yatha, maharaja, kukkuto kalena samayena patisalliyati; ","mil7.2.2:1.3":"evameva kho, maharaja, yogina yogavacarena kalena samayeneva cetiyanganam sammajjitva paniyam paribhojaniyam upatthapetva sariram patijaggitva nahayitva cetiyam vanditva vuddhanam bhikkhunam dassanaya gantva kalena samayena sunnagaram pavisitabbam. ","mil7.2.2:1.4":"Idam, maharaja, kukkutassa pathamam angam gahetabbam. ","mil7.2.2:2.1":"Puna caparam, maharaja, kukkuto kalena samayeneva vutthati; ","mil7.2.2:2.2":"evameva kho, maharaja, yogina yogavacarena kalena samayeneva vutthahitva cetiyanganam sammajjitva paniyam paribhojaniyam upatthapetva sariram patijaggitva cetiyam vanditva punadeva sunnagaram pavisitabbam. ","mil7.2.2:2.3":"Idam, maharaja, kukkutassa dutiyam angam gahetabbam. ","mil7.2.2:3.1":"Puna caparam, maharaja, kukkuto pathavim khanitva khanitva ajjhoharam ajjhoharati; ","mil7.2.2:3.2":"evameva kho, maharaja, yogina yogavacarena paccavekkhitva paccavekkhitva ajjhoharam ajjhoharitabbam ‘neva davaya na madaya na mandanaya na vibhusanaya, yavadeva imassa kayassa thitiya yapanaya vihimsuparatiya brahmacariyanuggahaya, iti purananca vedanam patihankhami navanca vedanam na uppadessami, yatra ca me bhavissati anavajjata ca phasuviharo ca’ti. ","mil7.2.2:3.3":"Idam, maharaja, kukkutassa tatiyam angam gahetabbam. ","mil7.2.2:3.4":"Bhasitampetam, maharaja, bhagavata devatidevena—","mil7.2.2:4.1":"‘Kantare puttamamsamva, ","mil7.2.2:4.2":"akkhassabbhanjanam yatha; ","mil7.2.2:4.3":"Evam ahari aharam, ","mil7.2.2:4.4":"yapanatthamamucchito’ti. ","mil7.2.2:5.1":"Puna caparam, maharaja, kukkuto sacakkhukopi rattim andho hoti; ","mil7.2.2:5.2":"evameva kho, maharaja, yogina yogavacarena anandheneva andhena viya bhavitabbam, arannepi gocaragame pindaya carantenapi rajaniyesu rupasaddagandharasaphotthabbadhammesu andhena badhirena mugena viya bhavitabbam, na nimittam gahetabbam, nanubyanjanam gahetabbam. ","mil7.2.2:5.3":"Idam, maharaja, kukkutassa catuttham angam gahetabbam. ","mil7.2.2:5.4":"Bhasitampetam, maharaja, therena mahakaccayanena—","mil7.2.2:6.1":"‘Cakkhumassa yatha andho, ","mil7.2.2:6.2":"sotava badhiro yatha; ","mil7.2.2:6.3":"Pannavassa yatha mugo, ","mil7.2.2:6.4":"balava dubbaloriva; ","mil7.2.2:6.5":"Attaatthe samuppanne, ","mil7.2.2:6.6":"sayetha matasayikan’ti. ","mil7.2.2:7.1":"Puna caparam, maharaja, kukkuto leddudandalagulamuggarehi paripatiyantopi sakam geham na vijahati; ","mil7.2.2:7.2":"evameva kho, maharaja, yogina yogavacarena civarakammam karontenapi navakammam karontenapi vattappativattam karontenapi uddisantenapi uddisapentenapi yoniso manasikaro na vijahitabbo, sakam kho panetam, maharaja, yogino geham, yadidam yoniso manasikaro. ","mil7.2.2:7.3":"Idam, maharaja, kukkutassa pancamam angam gahetabbam. ","mil7.2.2:7.4":"Bhasitampetam, maharaja, bhagavata devatidevena ‘ko ca, bhikkhave, bhikkhuno gocaro sako pettiko visayo? ","mil7.2.2:7.5":"Yadidam cattaro satipatthana’ti. ","mil7.2.2:7.6":"Bhasitampetam, maharaja, therena sariputtena dhammasenapatinapi—","mil7.2.2:8.1":"‘Yatha sudanto matango, ","mil7.2.2:8.2":"sakam sondam na maddati; ","mil7.2.2:8.3":"Bhakkhabhakkham vijanati, ","mil7.2.2:8.4":"attano vuttikappanam. ","mil7.2.2:9.1":"Tatheva buddhaputtena, ","mil7.2.2:9.2":"Appamattena va pana; ","mil7.2.2:9.3":"Jinavacanam na madditabbam, ","mil7.2.2:9.4":"Manasikaravaruttaman’”ti. ","mil7.2.2:10.1":"Kukkutangapanho dutiyo. "}