{"iti112:0.1":"Itivuttaka 112 ","iti112:0.2":"Catukkanipata ","iti112:0.3":"Brahmanadhammayagavagga ","iti112:0.4":"Lokasutta ","iti112:1.1":"Vuttanhetam bhagavata vuttamarahatati me sutam: ","iti112:2.1":"“Loko, bhikkhave, tathagatena abhisambuddho, ","iti112:2.2":"lokasma tathagato visamyutto. ","iti112:2.3":"Lokasamudayo, bhikkhave, tathagatena abhisambuddho, ","iti112:2.4":"lokasamudayo tathagatassa pahino. ","iti112:2.5":"Lokanirodho, bhikkhave, tathagatena abhisambuddho, ","iti112:2.6":"lokanirodho tathagatassa sacchikato. ","iti112:2.7":"Lokanirodhagamini patipada, bhikkhave, tathagatena abhisambuddha, ","iti112:2.8":"lokanirodhagamini patipada tathagatassa bhavita. ","iti112:3.1":"Yam, bhikkhave, sadevakassa lokassa samarakassa sabrahmakassa sassamanabrahmaniya pajaya sadevamanussaya dittham sutam mutam vinnatam pattam pariyesitam anuvicaritam manasa yasma tam tathagatena abhisambuddham, ","iti112:3.2":"tasma ‘tathagato’ti vuccati. ","iti112:4.1":"Yanca, bhikkhave, rattim tathagato anuttaram sammasambodhim abhisambujjhati, yanca rattim anupadisesaya nibbanadhatuya parinibbayati, yam etasmim antare bhasati lapati niddisati, sabbam tam tatheva hoti no annatha, ","iti112:4.2":"tasma ‘tathagato’ti vuccati. ","iti112:5.1":"Yathavadi, bhikkhave, tathagato tathakari, yathakari tathavadi, ","iti112:5.2":"iti yathavadi tathakari yathakari tathavadi, ","iti112:5.3":"tasma ‘tathagato’ti vuccati. ","iti112:6.1":"Sadevake, bhikkhave, loke samarake sabrahmake sassamanabrahmaniya pajaya sadevamanussaya tathagato abhibhu anabhibhuto annadatthudaso vasavatti, ","iti112:6.2":"tasma tathagatoti vuccati”ti. ","iti112:6.3":"Etamattham bhagava avoca. ","iti112:6.4":"Tatthetam iti vuccati: ","iti112:7.1":"“Sabbalokam abhinnaya, ","iti112:7.2":"sabbaloke yathatatham; ","iti112:7.3":"Sabbalokavisamyutto, ","iti112:7.4":"sabbaloke anupayo. ","iti112:8.1":"Sa ve sabbabhibhu dhiro, ","iti112:8.2":"sabbaganthappamocano; ","iti112:8.3":"Phutthassa parama santi, ","iti112:8.4":"nibbanam akutobhayam. ","iti112:9.1":"Esa khinasavo buddho, ","iti112:9.2":"anigho chinnasamsayo; ","iti112:9.3":"Sabbakammakkhayam patto, ","iti112:9.4":"vimutto upadhisankhaye. ","iti112:10.1":"Esa so bhagava buddho, ","iti112:10.2":"esa siho anuttaro; ","iti112:10.3":"Sadevakassa lokassa, ","iti112:10.4":"brahmacakkam pavattayi. ","iti112:11.1":"Iti deva manussa ca, ","iti112:11.2":"ye buddham saranam gata; ","iti112:11.3":"Sangamma tam namassanti, ","iti112:11.4":"mahantam vitasaradam. ","iti112:12.1":"Danto damayatam settho, ","iti112:12.2":"santo samayatam isi; ","iti112:12.3":"Mutto mocayatam aggo, ","iti112:12.4":"tinno tarayatam varo. ","iti112:13.1":"Iti hetam namassanti, ","iti112:13.2":"mahantam vitasaradam; ","iti112:13.3":"Sadevakasmim lokasmim, ","iti112:13.4":"natthi te patipuggalo”ti. ","iti112:14.1":"Ayampi attho vutto bhagavata, iti me sutanti. ","iti112:14.2":"Terasamam. ","iti112:14.3":"Catukkanipato nitthito. ","iti112:15.0":"Tassuddanam ","iti112:15.1":"Brahmanasulabha janam, ","iti112:15.2":"Samanasila tanha brahma; ","iti112:15.3":"Bahukara kuhapurisa, ","iti112:15.4":"Cara sampannalokena terasati. ","iti112:16.0":"Suttasangaho ","iti112:16.1":"Sattavisekanipatam, ","iti112:16.2":"Dukkam bavisasuttasangahitam; ","iti112:16.3":"Samapannasamathatikam, ","iti112:16.4":"Terasa catukkanca iti yamidam. ","iti112:17.1":"Dvidasuttarasuttasate, ","iti112:17.2":"Sangayitva samadahimsu pura; ","iti112:17.3":"Arahanto ciratthitiya, ","iti112:17.4":"Tamahu namena itivuttanti. ","iti112:17.5":"Itivuttakapali nitthita. "}