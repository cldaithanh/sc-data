{"sn55.40:0.1":"Samyutta Nikaya 55.40 ","sn55.40:0.2":"4. Punnabhisandavagga ","sn55.40:0.3":"Nandiyasakkasutta ","sn55.40:1.1":"Ekam samayam bhagava sakkesu viharati kapilavatthusmim nigrodharame. ","sn55.40:1.2":"Atha kho nandiyo sakko yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho nandiyo sakko bhagavantam etadavoca: ","sn55.40:1.3":"“yasseva nu kho, bhante, ariyasavakassa cattari sotapattiyangani sabbena sabbam sabbatha sabbam natthi sveva nu kho, bhante, ariyasavako pamadavihari”ti. ","sn55.40:2.1":"“‘Yassa kho, nandiya, cattari sotapattiyangani sabbena sabbam sabbatha sabbam natthi tamaham bahiro puthujjanapakkhe thito’ti vadami. ","sn55.40:2.2":"Api ca, nandiya, yatha ariyasavako pamadavihari ceva hoti, appamadavihari ca ","sn55.40:2.3":"tam sunahi, sadhukam manasi karohi; bhasissami”ti. ","sn55.40:2.4":"“Evam, bhante”ti kho nandiyo sakko bhagavato paccassosi. ","sn55.40:2.5":"Bhagava etadavoca: ","sn55.40:3.1":"“Kathanca, nandiya, ariyasavako pamadavihari hoti? ","sn55.40:3.2":"Idha, nandiya, ariyasavako buddhe aveccappasadena samannagato hoti—","sn55.40:3.3":"itipi so bhagava …pe… sattha devamanussanam buddho bhagavati. ","sn55.40:3.4":"So tena buddhe aveccappasadena santuttho na uttari vayamati diva pavivekaya, rattim patisallanaya. ","sn55.40:3.5":"Tassa evam pamattassa viharato pamojjam na hoti. ","sn55.40:3.6":"Pamojje asati, piti na hoti. ","sn55.40:3.7":"Pitiya asati, passaddhi na hoti. ","sn55.40:3.8":"Passaddhiya asati, dukkham viharati. ","sn55.40:3.9":"Dukkhino cittam na samadhiyati. ","sn55.40:3.10":"Asamahite citte dhamma na patubhavanti. ","sn55.40:3.11":"Dhammanam apatubhava pamadaviharitveva sankhyam gacchati. ","sn55.40:4.1":"Puna caparam, nandiya, ariyasavako dhamme …pe… ","sn55.40:4.2":"sanghe …pe… ","sn55.40:4.3":"ariyakantehi silehi samannagato hoti akhandehi …pe… samadhisamvattanikehi. ","sn55.40:4.4":"So tehi ariyakantehi silehi santuttho na uttari vayamati diva pavivekaya rattim patisallanaya. ","sn55.40:4.5":"Tassa evam pamattassa viharato pamojjam na hoti. ","sn55.40:4.6":"Pamojje asati, piti na hoti. ","sn55.40:4.7":"Pitiya asati, passaddhi na hoti. ","sn55.40:4.8":"Passaddhiya asati, dukkham viharati. ","sn55.40:4.9":"Dukkhino cittam na samadhiyati. ","sn55.40:4.10":"Asamahite citte dhamma na patubhavanti. ","sn55.40:4.11":"Dhammanam apatubhava pamadaviharitveva sankhyam gacchati. ","sn55.40:4.12":"Evam kho, nandiya, ariyasavako pamadavihari hoti. ","sn55.40:5.1":"Kathanca, nandiya, ariyasavako appamadavihari hoti? ","sn55.40:5.2":"Idha, nandiya, ariyasavako buddhe aveccappasadena samannagato hoti—","sn55.40:5.3":"itipi so bhagava …pe… sattha devamanussanam buddho bhagavati. ","sn55.40:5.4":"So tena buddhe aveccappasadena asantuttho uttari vayamati diva pavivekaya rattim patisallanaya. ","sn55.40:5.5":"Tassa evam appamattassa viharato pamojjam jayati. ","sn55.40:5.6":"Pamuditassa piti jayati. ","sn55.40:5.7":"Pitimanassa kayo passambhati. ","sn55.40:5.8":"Passaddhakayo sukham vediyati. ","sn55.40:5.9":"Sukhino cittam samadhiyati. ","sn55.40:5.10":"Samahite citte dhamma patubhavanti. ","sn55.40:5.11":"Dhammanam patubhava appamadaviharitveva sankhyam gacchati. ","sn55.40:6.1":"Puna caparam, nandiya, ariyasavako dhamme …pe… ","sn55.40:6.2":"sanghe …pe… ","sn55.40:6.3":"ariyakantehi silehi samannagato hoti akhandehi …pe… samadhisamvattanikehi. ","sn55.40:6.4":"So tehi ariyakantehi silehi asantuttho uttari vayamati diva pavivekaya rattim patisallanaya. ","sn55.40:6.5":"Tassa evam appamattassa viharato pamojjam jayati. ","sn55.40:6.6":"Pamuditassa piti jayati. ","sn55.40:6.7":"Pitimanassa kayo passambhati. ","sn55.40:6.8":"Passaddhakayo sukham vediyati. ","sn55.40:6.9":"Sukhino cittam samadhiyati. ","sn55.40:6.10":"Samahite citte dhamma patubhavanti. ","sn55.40:6.11":"Dhammanam patubhava appamadaviharitveva sankhyam gacchati. ","sn55.40:6.12":"Evam kho, nandiya, ariyasavako appamadavihari hoti”ti. ","sn55.40:6.13":"Dasamam. ","sn55.40:6.14":"Punnabhisandavaggo catuttho. ","sn55.40:7.0":"Tassuddanam ","sn55.40:7.1":"Abhisanda tayo vutta, ","sn55.40:7.2":"duve devapadani ca; ","sn55.40:7.3":"Sabhagatam mahanamo, ","sn55.40:7.4":"vassam kali ca nandiyati. "}