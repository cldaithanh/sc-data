{"sn22.82:0.1":"Samyutta Nikaya 22.82 ","sn22.82:0.2":"8. Khajjaniyavagga ","sn22.82:0.3":"Punnamasutta ","sn22.82:1.1":"Ekam samayam bhagava savatthiyam viharati pubbarame migaramatupasade mahata bhikkhusanghena saddhim. ","sn22.82:1.2":"Tena kho pana samayena bhagava tadahuposathe pannarase punnaya punnamaya rattiya bhikkhusanghaparivuto ajjhokase nisinno hoti. ","sn22.82:2.1":"Atha kho annataro bhikkhu utthayasana ekamsam uttarasangam karitva yena bhagava tenanjalim panametva bhagavantam etadavoca: ","sn22.82:2.2":"“puccheyyaham, bhante, bhagavantam kincideva desam, sace me bhagava okasam karoti panhassa veyyakaranaya”ti? ","sn22.82:2.3":"“Tena hi tvam, bhikkhu, sake asane nisiditva puccha yadakankhasi”ti. ","sn22.82:2.4":"“Evam, bhante”ti kho so bhikkhu bhagavato patissutva sake asane nisiditva bhagavantam etadavoca: ","sn22.82:2.5":"“ime nu kho, bhante, pancupadanakkhandha, seyyathidam—","sn22.82:2.6":"rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho”ti. ","sn22.82:3.1":"“Ime kho, bhikkhu, pancupadanakkhandha; ","sn22.82:3.2":"Seyyathidam—rupupadanakkhandho …pe… vinnanupadanakkhandho”ti. ","sn22.82:3.3":"“Sadhu, bhante”ti kho so bhikkhu bhagavato bhasitam abhinanditva anumoditva bhagavantam uttarim panham apucchi: ","sn22.82:4.1":"“Ime kho pana, bhante, pancupadanakkhandha kimmulaka”ti? ","sn22.82:4.2":"“Ime kho, bhikkhu, pancupadanakkhandha chandamulaka”ti …pe… ","sn22.82:4.3":"tanneva nu kho, bhante, upadanam te pancupadanakkhandha udahu annatra pancahi upadanakkhandhehi upadanan”ti? ","sn22.82:4.4":"“Na kho, bhikkhu, tanneva upadanam te pancupadanakkhandha napi annatra pancahi upadanakkhandhehi upadanam, api ca yo tattha chandarago tam tattha upadanan”ti. ","sn22.82:4.5":"“Sadhu, bhante”ti kho so bhikkhu …pe… uttarim panham apucchi: ","sn22.82:5.1":"“Siya pana, bhante, pancupadanakkhandhesu chandaragavemattata”ti? ","sn22.82:5.2":"“Siya, bhikkhu”ti bhagava avoca: ","sn22.82:5.3":"“idha, bhikkhu, ekaccassa evam hoti: ","sn22.82:5.4":"‘evamrupo siyam anagatamaddhanam, evamvedano siyam anagatamaddhanam, evamsanno siyam anagatamaddhanam, evamsankharo siyam anagatamaddhanam, evamvinnano siyam anagatamaddhanan’ti. ","sn22.82:5.5":"Evam kho, bhikkhu, siya pancupadanakkhandhesu chandaragavemattata”ti. ","sn22.82:5.6":"“Sadhu, bhante”ti kho so bhikkhu …pe… uttarim panham apucchi: ","sn22.82:6.1":"“Kittavata nu kho, bhante, khandhanam khandhadhivacanan”ti? ","sn22.82:6.2":"“Yam kinci, bhikkhu, rupam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, ayam vuccati rupakkhandho. ","sn22.82:6.3":"Ya kaci vedana … ","sn22.82:6.4":"ya kaci sanna … ","sn22.82:6.5":"ye keci sankhara … ","sn22.82:6.6":"yam kinci vinnanam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, ayam vuccati vinnanakkhandho. ","sn22.82:6.7":"Ettavata kho, bhikkhu, khandhanam khandhadhivacanan”ti. ","sn22.82:6.8":"“Sadhu, bhante”ti kho so bhikkhu …pe… apucchi: ","sn22.82:7.1":"“Ko nu kho, bhante, hetu ko paccayo rupakkhandhassa pannapanaya; ","sn22.82:7.2":"ko hetu ko paccayo vedanakkhandhassa pannapanaya; ","sn22.82:7.3":"ko hetu ko paccayo sannakkhandhassa pannapanaya; ","sn22.82:7.4":"ko hetu ko paccayo sankharakkhandhassa pannapanaya; ","sn22.82:7.5":"ko hetu ko paccayo vinnanakkhandhassa pannapanaya”ti? ","sn22.82:7.6":"“Cattaro kho, bhikkhu, mahabhuta hetu, cattaro mahabhuta paccayo rupakkhandhassa pannapanaya. ","sn22.82:7.7":"Phasso hetu phasso paccayo vedanakkhandhassa pannapanaya. ","sn22.82:7.8":"Phasso hetu phasso paccayo sannakkhandhassa pannapanaya. ","sn22.82:7.9":"Phasso hetu, phasso paccayo sankharakkhandhassa pannapanaya. ","sn22.82:7.10":"Namarupam hetu, namarupam paccayo vinnanakkhandhassa pannapanaya”ti. ","sn22.82:7.11":"“Sadhu, bhante”ti kho so bhikkhu …pe… apucchi: ","sn22.82:8.1":"“Katham nu kho, bhante, sakkayaditthi hoti”ti? ","sn22.82:8.2":"“Idha, bhikkhu, assutava puthujjano ariyanam adassavi ariyadhammassa akovido ariyadhamme avinito, sappurisanam adassavi sappurisadhammassa akovido sappurisadhamme avinito ","sn22.82:8.3":"rupam attato samanupassati, rupavantam va attanam; attani va rupam, rupasmim va attanam; ","sn22.82:8.4":"vedanam … ","sn22.82:8.5":"sannam … ","sn22.82:8.6":"sankhare … ","sn22.82:8.7":"vinnanam attato samanupassati, vinnanavantam va attanam; attani va vinnanam, vinnanasmim va attanam. ","sn22.82:8.8":"Evam kho, bhikkhu, sakkayaditthi hoti”ti. ","sn22.82:8.9":"“Sadhu, bhante”ti kho so bhikkhu …pe… apucchi: ","sn22.82:9.1":"“Katham pana, bhante, sakkayaditthi na hoti”ti? ","sn22.82:9.2":"“Idha, bhikkhu, sutava ariyasavako ariyanam dassavi ariyadhammassa kovido ariyadhamme suvinito, sappurisanam dassavi sappurisadhammassa kovido sappurisadhamme suvinito ","sn22.82:9.3":"na rupam attato samanupassati, na rupavantam va attanam; na attani va rupam, na rupasmim va attanam; ","sn22.82:9.4":"na vedanam … ","sn22.82:9.5":"na sannam … ","sn22.82:9.6":"na sankhare … ","sn22.82:9.7":"na vinnanam attato samanupassati, na vinnanavantam va attanam; na attani va vinnanam, na vinnanasmim va attanam. ","sn22.82:9.8":"Evam kho, bhikkhu, sakkayaditthi na hoti”ti. ","sn22.82:9.9":"“Sadhu, bhante”ti kho so bhikkhu …pe… apucchi: ","sn22.82:10.1":"“Ko nu kho, bhante, rupassa assado, ko adinavo, kim nissaranam; ","sn22.82:10.2":"ko vedanaya … ","sn22.82:10.3":"ko sannaya … ","sn22.82:10.4":"ko sankharanam … ","sn22.82:10.5":"ko vinnanassa assado, ko adinavo, kim nissaranan”ti? ","sn22.82:10.6":"“Yam kho, bhikkhu, rupam paticca uppajjati sukham somanassam—ayam rupassa assado. ","sn22.82:10.7":"Yam rupam aniccam dukkham viparinamadhammam—ayam rupassa adinavo. ","sn22.82:10.8":"Yo rupasmim chandaragavinayo chandaragappahanam—idam rupassa nissaranam. ","sn22.82:10.9":"Yam vedanam paticca … ","sn22.82:10.10":"yam sannam paticca … ","sn22.82:10.11":"ye sankhare paticca … ","sn22.82:10.12":"yam vinnanam paticca uppajjati sukham somanassam—ayam vinnanassa assado. ","sn22.82:10.13":"Yam vinnanam aniccam dukkham viparinamadhammam—ayam vinnanassa adinavo. ","sn22.82:10.14":"Yo vinnanasmim chandaragavinayo chandaragappahanam—idam vinnanassa nissaranan”ti. ","sn22.82:10.15":"“Sadhu, bhante”ti kho so bhikkhu bhagavato bhasitam abhinanditva anumoditva bhagavantam uttarim panham apucchi: ","sn22.82:11.1":"“Katham nu kho, bhante, janato, katham passato imasminca savinnanake kaye bahiddha ca sabbanimittesu ahankaramamankaramananusaya na honti”ti? ","sn22.82:11.2":"“Yam kinci, bhikkhu, rupam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, sabbam rupam: ‘netam mama, nesohamasmi, na meso atta’ti evametam yathabhutam sammappannaya passati. ","sn22.82:11.3":"Ya kaci vedana … ","sn22.82:11.4":"ya kaci sanna … ","sn22.82:11.5":"ye keci sankhara … ","sn22.82:11.6":"yam kinci vinnanam atitanagatapaccuppannam ajjhattam va bahiddha va olarikam va sukhumam va hinam va panitam va yam dure santike va, sabbam vinnanam: ‘netam mama, nesohamasmi, na meso atta’ti evametam yathabhutam sammappannaya passati. ","sn22.82:11.7":"Evam kho, bhikkhu, janato evam passato imasminca savinnanake kaye bahiddha ca sabbanimittesu ahankaramamankaramananusaya na honti”ti. ","sn22.82:12.1":"Tena kho pana samayena annatarassa bhikkhuno evam cetaso parivitakko udapadi: ","sn22.82:12.2":"“iti kira bho rupam anatta, vedana … sanna … sankhara … vinnanam anatta; ","sn22.82:12.3":"anattakatani kammani kathamattanam phusissanti”ti. ","sn22.82:12.4":"Atha kho bhagava tassa bhikkhuno cetasa ceto parivitakkamannaya bhikkhu amantesi: ","sn22.82:13.1":"“Thanam kho panetam, bhikkhave, vijjati yam idhekacco moghapuriso avidva avijjagato tanhadhipateyyena cetasa satthusasanam atidhavitabbam manneyya. ","sn22.82:13.2":"‘Iti kira, bho, rupam anatta, vedana … sanna … sankhara … vinnanam anatta. ","sn22.82:13.3":"Anattakatani kammani kathamattanam phusissanti’ti? ","sn22.82:13.4":"Patipucchavinita kho me tumhe, bhikkhave, tatra tatra tesu tesu dhammesu. ","sn22.82:14.1":"Tam kim mannatha, bhikkhave, ","sn22.82:14.2":"rupam niccam va aniccam va”ti? ","sn22.82:14.3":"“Aniccam, bhante”. ","sn22.82:14.4":"“Vedana … ","sn22.82:14.5":"sanna … ","sn22.82:14.6":"sankhara … ","sn22.82:14.7":"vinnanam niccam va aniccam va”ti? ","sn22.82:14.8":"“Aniccam, bhante”. ","sn22.82:14.9":"“Yam pananiccam dukkham va tam sukham va”ti? ","sn22.82:14.10":"“Dukkham, bhante”. ","sn22.82:14.11":"“Yam pananiccam dukkham viparinamadhammam, kallam nu tam samanupassitum: ","sn22.82:14.12":"‘etam mama, esohamasmi, eso me atta’”ti? ","sn22.82:14.13":"“No hetam, bhante”. ","sn22.82:14.14":"Tasmatiha …pe… ","sn22.82:14.15":"evam passam …pe… ","sn22.82:14.16":"naparam itthattayati pajanati”ti. ","sn22.82:15.1":"“Dve khandha tanneva siyam, ","sn22.82:15.2":"adhivacananca hetuna; ","sn22.82:15.3":"Sakkayena duve vutta, ","sn22.82:15.4":"assadavinnanakena ca; ","sn22.82:15.5":"Ete dasavidha vutta, ","sn22.82:15.6":"hoti bhikkhu pucchaya”ti. ","sn22.82:15.7":"Dasamam. ","sn22.82:15.8":"Khajjaniyavaggo tatiyo. ","sn22.82:16.0":"Tassuddanam ","sn22.82:16.1":"Assado dve samudaya, ","sn22.82:16.2":"arahantehi apare dve; ","sn22.82:16.3":"Siho khajjani pindolyam, ","sn22.82:16.4":"palileyyena punnamati. "}