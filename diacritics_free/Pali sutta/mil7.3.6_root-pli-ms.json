{"mil7.3.6:0.1":"Milindapanha ","mil7.3.6:0.2":"Opammakathapanha ","mil7.3.6:0.3":"Samuddavagga ","mil7.3.6:0.4":"6. Navalagganakangapanha ","mil7.3.6:1.1":"“Bhante nagasena, ‘navalagganakassa dve angani gahetabbani’ti yam vadesi, katamani tani dve angani gahetabbani”ti? ","mil7.3.6:1.2":"“Yatha, maharaja, navalagganakam bahuumijalakulavikkhobhitasalilatale mahatimahasamudde navam laggeti thapeti, na deti disavidisam haritum; ","mil7.3.6:1.3":"evameva kho, maharaja, yogina yogavacarena ragadosamohumijale mahatimahavitakkasampahare cittam laggetabbam, na databbam disavidisam haritum. ","mil7.3.6:1.4":"Idam, maharaja, navalagganakassa pathamam angam gahetabbam. ","mil7.3.6:2.1":"Puna caparam, maharaja, navalagganakam na plavati visidati, hatthasatepi udake navam laggeti thanamupaneti; ","mil7.3.6:2.2":"evameva kho, maharaja, yogina yogavacarena labhayasasakkaramananavandanapujanaapacitisu labhaggayasaggepi na plavitabbam, sarirayapanamattake yeva cittam thapetabbam. ","mil7.3.6:2.3":"Idam, maharaja, navalagganakassa dutiyam angam gahetabbam. ","mil7.3.6:2.4":"Bhasitampetam, maharaja, therena sariputtena dhammasenapatina—","mil7.3.6:3.1":"‘Yatha samudde lagganakam, ","mil7.3.6:3.2":"na plavati visidati; ","mil7.3.6:3.3":"Tatheva labhasakkare, ","mil7.3.6:3.4":"ma plavatha visidatha’”ti. ","mil7.3.6:4.1":"Navalagganakangapanho chattho. "}