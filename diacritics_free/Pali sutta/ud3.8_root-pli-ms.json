{"ud3.8:0.1":"Udana 3.8 ","ud3.8:0.2":"Pindapatikasutta ","ud3.8:1.1":"Evam me sutam—","ud3.8:1.2":"ekam samayam bhagava savatthiyam viharati jetavane anathapindikassa arame. ","ud3.8:1.3":"Tena kho pana samayena sambahulanam bhikkhunam pacchabhattam pindapatapatikkantanam karerimandalamale sannisinnanam sannipatitanam ayamantarakatha udapadi: ","ud3.8:2.1":"“Pindapatiko, avuso, bhikkhu pindaya caranto labhati kalena kalam manapike cakkhuna rupe passitum, labhati kalena kalam manapike sotena sadde sotum, labhati kalena kalam manapike ghanena gandhe ghayitum, labhati kalena kalam manapike jivhaya rase sayitum, labhati kalena kalam manapike kayena photthabbe phusitum. ","ud3.8:2.2":"Pindapatiko, avuso, bhikkhu sakkato garukato manito pujito apacito pindaya carati. ","ud3.8:2.3":"Handavuso, mayampi pindapatika homa. ","ud3.8:2.4":"Mayampi lacchama kalena kalam manapike cakkhuna rupe passitum, mayampi lacchama kalena kalam manapike sotena sadde sotum, mayampi lacchama kalena kalam manapike ghanena gandhe ghayitum, mayampi lacchama kalena kalam manapike jivhaya rase sayitum, mayampi lacchama kalena kalam manapike kayena photthabbe phusitum; ","ud3.8:2.5":"mayampi sakkata garukata manita pujita apacita pindaya carissama”ti. ","ud3.8:2.6":"Ayancarahi tesam bhikkhunam antarakatha hoti vippakata. ","ud3.8:3.1":"Atha kho bhagava sayanhasamayam patisallana vutthito yena karerimandalamalo tenupasankami; upasankamitva pannatte asane nisidi. ","ud3.8:3.2":"Nisajja kho bhagava bhikkhu amantesi: ","ud3.8:3.3":"“kaya nuttha, bhikkhave, etarahi kathaya sannisinna, ka ca pana vo antarakatha vippakata”ti? ","ud3.8:4.1":"“Idha, bhante, amhakam pacchabhattam pindapatapatikkantanam karerimandalamale sannisinnanam sannipatitanam ayamantarakatha udapadi: ","ud3.8:5.1":"‘Pindapatiko, avuso, bhikkhu pindaya caranto labhati kalena kalam manapike cakkhuna rupe passitum, labhati kalena kalam manapike sotena sadde sotum, labhati kalena kalam manapike ghanena gandhe ghayitum, labhati kalena kalam manapike jivhaya rase sayitum, labhati kalena kalam manapike kayena photthabbe phusitum. ","ud3.8:5.2":"Pindapatiko, avuso, bhikkhu sakkato garukato manito pujito apacito pindaya carati. ","ud3.8:5.3":"Handavuso, mayampi pindapatika homa. ","ud3.8:5.4":"Mayampi lacchama kalena kalam manapike cakkhuna rupe passitum …pe… ","ud3.8:5.5":"kayena photthabbe phusitum. ","ud3.8:5.6":"Mayampi sakkata garukata manita pujita apacita pindaya carissama’ti. ","ud3.8:5.7":"Ayam kho no, bhante, antarakatha vippakata, atha bhagava anuppatto”ti. ","ud3.8:6.1":"“Na khvetam, bhikkhave, tumhakam patirupam kulaputtanam saddha agarasma anagariyam pabbajitanam yam tumhe evarupim katham katheyyatha. ","ud3.8:6.2":"Sannipatitanam vo, bhikkhave, dvayam karaniyam—","ud3.8:6.3":"dhammi va katha ariyo va tunhibhavo”ti. ","ud3.8:7.1":"Atha kho bhagava etamattham viditva tayam velayam imam udanam udanesi: ","ud3.8:8.1":"“Pindapatikassa bhikkhuno, ","ud3.8:8.2":"Attabharassa anannaposino; ","ud3.8:8.3":"Deva pihayanti tadino, ","ud3.8:8.4":"No ce saddasilokanissito”ti. ","ud3.8:8.5":"Atthamam. "}