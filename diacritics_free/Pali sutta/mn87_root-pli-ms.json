{"mn87:0.1":"Majjhima Nikaya 87 ","mn87:0.2":"Piyajatikasutta ","mn87:1.1":"Evam me sutam—","mn87:1.2":"ekam samayam bhagava savatthiyam viharati jetavane anathapindikassa arame. ","mn87:2.1":"Tena kho pana samayena annatarassa gahapatissa ekaputtako piyo manapo kalankato hoti. ","mn87:2.2":"Tassa kalankiriyaya neva kammanta patibhanti na bhattam patibhati. ","mn87:2.3":"So alahanam gantva kandati: ","mn87:2.4":"“kaham, ekaputtaka, kaham, ekaputtaka”ti. ","mn87:3.1":"Atha kho so gahapati yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho tam gahapatim bhagava etadavoca: ","mn87:3.2":"“na kho te, gahapati, sake citte thitassa indriyani, atthi te indriyanam annathattan”ti. ","mn87:3.3":"“Kinhi me, bhante, indriyanam nannathattam bhavissati; ","mn87:3.4":"mayhanhi, bhante, ekaputto piyo manapo kalankato. ","mn87:3.5":"Tassa kalankiriyaya neva kammanta patibhanti, na bhattam patibhati. ","mn87:3.6":"Soham alahanam gantva kandami: ","mn87:3.7":"‘kaham, ekaputtaka, kaham, ekaputtaka’”ti. ","mn87:3.8":"“Evametam, gahapati, evametam, gahapati. ","mn87:3.9":"Piyajatika hi, gahapati, sokaparidevadukkhadomanassupayasa piyappabhavika”ti. ","mn87:3.10":"“Kassa kho nametam, bhante, evam bhavissati: ","mn87:3.11":"‘piyajatika sokaparidevadukkhadomanassupayasa piyappabhavika’ti? ","mn87:3.12":"Piyajatika hi kho, bhante, anandasomanassa piyappabhavika”ti. ","mn87:3.13":"Atha kho so gahapati bhagavato bhasitam anabhinanditva patikkositva utthayasana pakkami. ","mn87:4.1":"Tena kho pana samayena sambahula akkhadhutta bhagavato avidure akkhehi dibbanti. ","mn87:4.2":"Atha kho so gahapati yena te akkhadhutta tenupasankami; upasankamitva akkhadhutte etadavoca: ","mn87:4.3":"“idhaham, bhonto, yena samano gotamo tenupasankamim; upasankamitva samanam gotamam abhivadetva ekamantam nisidim. Ekamantam nisinnam kho mam, bhonto, samano gotamo etadavoca: ","mn87:4.4":"‘na kho te, gahapati, sake citte thitassa indriyani, atthi te indriyanam annathattan’ti. ","mn87:4.5":"Evam vutte, aham, bhonto, samanam gotamam etadavocam: ","mn87:4.6":"‘kinhi me, bhante, indriyanam nannathattam bhavissati; ","mn87:4.7":"mayhanhi, bhante, ekaputtako piyo manapo kalankato. ","mn87:4.8":"Tassa kalankiriyaya neva kammanta patibhanti, na bhattam patibhati. ","mn87:4.9":"Soham alahanam gantva kandami—","mn87:4.10":"kaham, ekaputtaka, kaham, ekaputtaka’ti. ","mn87:4.11":"‘Evametam, gahapati, evametam, gahapati. ","mn87:4.12":"Piyajatika hi, gahapati, sokaparidevadukkhadomanassupayasa piyappabhavika’ti. ","mn87:4.13":"‘Kassa kho nametam, bhante, evam bhavissati—","mn87:4.14":"piyajatika sokaparidevadukkhadomanassupayasa piyappabhavika? ","mn87:4.15":"Piyajatika hi kho, bhante, anandasomanassa piyappabhavika’ti. ","mn87:4.16":"Atha khvaham, bhonto, samanassa gotamassa bhasitam anabhinanditva patikkositva utthayasana pakkamin”ti. ","mn87:4.17":"“Evametam, gahapati, evametam, gahapati. ","mn87:4.18":"Piyajatika hi, gahapati, anandasomanassa piyappabhavika”ti. ","mn87:4.19":"Atha kho so gahapati “sameti me akkhadhuttehi”ti pakkami. ","mn87:5.1":"Atha kho idam kathavatthu anupubbena rajantepuram pavisi. ","mn87:5.2":"Atha kho raja pasenadi kosalo mallikam devim amantesi: ","mn87:5.3":"“idam te, mallike, samanena gotamena bhasitam: ","mn87:5.4":"‘piyajatika sokaparidevadukkhadomanassupayasa piyappabhavika’”ti. ","mn87:5.5":"“Sacetam, maharaja, bhagavata bhasitam, evametan”ti. ","mn87:5.6":"“Evameva panayam mallika yannadeva samano gotamo bhasati tam tadevassa abbhanumodati: ","mn87:5.7":"‘Sacetam, maharaja, bhagavata bhasitam evametan’ti. ","mn87:5.8":"Seyyathapi nama, yannadeva acariyo antevasissa bhasati tam tadevassa antevasi abbhanumodati: ","mn87:5.9":"‘evametam, acariya, evametam, acariya’ti. ","mn87:5.10":"Evameva kho tvam, mallike, yannadeva samano gotamo bhasati tam tadevassa abbhanumodasi: ","mn87:5.11":"‘Sacetam, maharaja, bhagavata bhasitam evametan’ti. ","mn87:5.12":"Cara pire, mallike, vinassa”ti. ","mn87:6.1":"Atha kho mallika devi nalijangham brahmanam amantesi: ","mn87:6.2":"“ehi tvam, brahmana, yena bhagava tenupasankama; upasankamitva mama vacanena bhagavato pade sirasa vandahi, appabadham appatankam lahutthanam balam phasuviharam puccha: ","mn87:6.3":"‘mallika, bhante, devi bhagavato pade sirasa vandati, appabadham appatankam lahutthanam balam phasuviharam pucchati’ti; ","mn87:6.4":"evanca vadehi: ","mn87:6.5":"‘bhasita nu kho, bhante, bhagavata esa vaca—","mn87:6.6":"piyajatika sokaparidevadukkhadomanassupayasa piyappabhavika’ti. ","mn87:6.7":"Yatha te bhagava byakaroti tam sadhukam uggahetva mama aroceyyasi. ","mn87:6.8":"Na hi tathagata vitatham bhananti”ti. ","mn87:6.9":"“Evam, bhoti”ti kho nalijangho brahmano mallikaya deviya patissutva yena bhagava tenupasankami; upasankamitva bhagavata saddhim sammodi. ","mn87:6.10":"Sammodaniyam katham saraniyam vitisaretva ekamantam nisidi. Ekamantam nisinno kho nalijangho brahmano bhagavantam etadavoca: ","mn87:6.11":"“mallika, bho gotama, devi bhoto gotamassa pade sirasa vandati; appabadham appatankam lahutthanam balam phasuviharam pucchati; ","mn87:6.12":"evanca vadeti: ","mn87:6.13":"‘bhasita nu kho, bhante, bhagavata esa vaca—","mn87:6.14":"piyajatika sokaparidevadukkhadomanassupayasa piyappabhavika’”ti. ","mn87:7.1":"“Evametam, brahmana, evametam, brahmana. ","mn87:7.2":"Piyajatika hi, brahmana, sokaparidevadukkhadomanassupayasa piyappabhavikati. ","mn87:8.1":"Tadaminapetam, brahmana, pariyayena veditabbam yatha piyajatika sokaparidevadukkhadomanassupayasa piyappabhavika. ","mn87:8.2":"Bhutapubbam, brahmana, imissayeva savatthiya annatarissa itthiya mata kalamakasi. ","mn87:8.3":"Sa tassa kalakiriyaya ummattika khittacitta rathikaya rathikam singhatakena singhatakam upasankamitva evamaha: ","mn87:8.4":"‘api me mataram addassatha, api me mataram addassatha’ti? ","mn87:9-14.1":"Iminapi kho etam, brahmana, pariyayena veditabbam yatha piyajatika sokaparidevadukkhadomanassupayasa piyappabhavikati. ","mn87:9-14.2":"Bhutapubbam, brahmana, imissayeva savatthiya annatarissa itthiya pita kalamakasi … ","mn87:9-14.3":"bhata kalamakasi … ","mn87:9-14.4":"bhagini kalamakasi … ","mn87:9-14.5":"putto kalamakasi … ","mn87:9-14.6":"dhita kalamakasi … ","mn87:9-14.7":"samiko kalamakasi. ","mn87:9-14.8":"Sa tassa kalakiriyaya ummattika khittacitta rathikaya rathikam singhatakena singhatakam upasankamitva evamaha: ","mn87:9-14.9":"‘api me samikam addassatha, api me samikam addassatha’ti? ","mn87:15-21.1":"Iminapi kho etam, brahmana, pariyayena veditabbam yatha piyajatika sokaparidevadukkhadomanassupayasa piyappabhavikati. ","mn87:15-21.2":"Bhutapubbam, brahmana, imissayeva savatthiya annatarassa purisassa mata kalamakasi. ","mn87:15-21.3":"So tassa kalakiriyaya ummattako khittacitto rathikaya rathikam singhatakena singhatakam upasankamitva evamaha: ","mn87:15-21.4":"‘api me mataram addassatha, api me mataram addassatha’ti? ","mn87:15-21.5":"Iminapi kho etam, brahmana, pariyayena veditabbam yatha piyajatika sokaparidevadukkhadomanassupayasa piyappabhavikati. ","mn87:15-21.6":"Bhutapubbam, brahmana, imissayeva savatthiya annatarassa purisassa pita kalamakasi … ","mn87:15-21.7":"bhata kalamakasi … ","mn87:15-21.8":"bhagini kalamakasi … ","mn87:15-21.9":"putto kalamakasi … ","mn87:15-21.10":"dhita kalamakasi … ","mn87:15-21.11":"pajapati kalamakasi. ","mn87:15-21.12":"So tassa kalakiriyaya ummattako khittacitto rathikaya rathikam singhatakena singhatakam upasankamitva evamaha: ","mn87:15-21.13":"‘api me pajapatim addassatha, api me pajapatim addassatha’ti? ","mn87:15-21.14":"Iminapi kho etam, brahmana, pariyayena veditabbam yatha piyajatika sokaparidevadukkhadomanassupayasa piyappabhavikati. ","mn87:22.1":"Bhutapubbam, brahmana, imissayeva savatthiya annatara itthi natikulam agamasi. ","mn87:22.2":"Tassa te nataka samikam acchinditva annassa datukama. ","mn87:22.3":"Sa ca tam na icchati. ","mn87:22.4":"Atha kho sa itthi samikam etadavoca: ","mn87:22.5":"‘ime, mam, ayyaputta, nataka tvam acchinditva annassa datukama. ","mn87:22.6":"Ahanca tam na icchami’ti. ","mn87:22.7":"Atha kho so puriso tam itthim dvidha chetva attanam upphalesi: ","mn87:22.8":"‘ubho pecca bhavissama’ti. ","mn87:22.9":"Iminapi kho etam, brahmana, pariyayena veditabbam yatha piyajatika sokaparidevadukkhadomanassupayasa piyappabhavika”ti. ","mn87:23.1":"Atha kho nalijangho brahmano bhagavato bhasitam abhinanditva anumoditva utthayasana yena mallika devi tenupasankami; upasankamitva yavatako ahosi bhagavata saddhim kathasallapo tam sabbam mallikaya deviya arocesi. Atha kho mallika devi yena raja pasenadi kosalo tenupasankami; upasankamitva rajanam pasenadim kosalam etadavoca: ","mn87:24.1":"“Tam kim mannasi, maharaja, ","mn87:24.2":"piya te vajiri kumari”ti? ","mn87:24.3":"“Evam, mallike, piya me vajiri kumari”ti. ","mn87:24.4":"“Tam kim mannasi, maharaja, ","mn87:24.5":"vajiriya te kumariya viparinamannathabhava uppajjeyyum sokaparidevadukkhadomanassupayasa”ti? ","mn87:24.6":"“Vajiriya me, mallike, kumariya viparinamannathabhava jivitassapi siya annathattam, kim pana me na uppajjissanti sokaparidevadukkhadomanassupayasa”ti? ","mn87:24.7":"“Idam kho tam, maharaja, tena bhagavata janata passata arahata sammasambuddhena sandhaya bhasitam: ","mn87:24.8":"‘piyajatika sokaparidevadukkhadomanassupayasa piyappabhavika’ti. ","mn87:25.1":"Tam kim mannasi, maharaja, ","mn87:25.2":"piya te vasabha khattiya”ti? ","mn87:25.3":"“Evam, mallike, piya me vasabha khattiya”ti. ","mn87:25.4":"“Tam kim mannasi, maharaja, vasabhaya te khattiyaya viparinamannathabhava uppajjeyyum sokaparidevadukkhadomanassupayasa”ti? ","mn87:25.5":"“Vasabhaya me, mallike, khattiyaya viparinamannathabhava jivitassapi siya annathattam, kim pana me na uppajjissanti sokaparidevadukkhadomanassupayasa”ti? ","mn87:25.6":"“Idam kho tam, maharaja, tena bhagavata janata passata arahata sammasambuddhena sandhaya bhasitam: ","mn87:25.7":"‘piyajatika sokaparidevadukkhadomanassupayasa piyappabhavika’ti. ","mn87:26.1":"Tam kim mannasi, maharaja, piyo te vitatubho senapati”ti? ","mn87:26.2":"“Evam, mallike, piyo me vitatubho senapati”ti. ","mn87:26.3":"“Tam kim mannasi, maharaja, vitatubhassa te senapatissa viparinamannathabhava uppajjeyyum sokaparidevadukkhadomanassupayasa”ti? ","mn87:26.4":"“Vitatubhassa me, mallike, senapatissa viparinamannathabhava jivitassapi siya annathattam, kim pana me na uppajjissanti sokaparidevadukkhadomanassupayasa”ti? ","mn87:26.5":"“Idam kho tam, maharaja, tena bhagavata janata passata arahata sammasambuddhena sandhaya bhasitam: ","mn87:26.6":"‘piyajatika sokaparidevadukkhadomanassupayasa piyappabhavika’ti. ","mn87:27.1":"Tam kim mannasi, maharaja, piya te ahan”ti? ","mn87:27.2":"“Evam, mallike, piya mesi tvan”ti. ","mn87:27.3":"“Tam kim mannasi, maharaja, ","mn87:27.4":"mayham te viparinamannathabhava uppajjeyyum sokaparidevadukkhadomanassupayasa”ti? ","mn87:27.5":"“Tuyhanhi me, mallike, viparinamannathabhava jivitassapi siya annathattam, kim pana me na uppajjissanti sokaparidevadukkhadomanassupayasa”ti? ","mn87:27.6":"“Idam kho tam, maharaja, tena bhagavata janata passata arahata sammasambuddhena sandhaya bhasitam: ","mn87:27.7":"‘piyajatika sokaparidevadukkhadomanassupayasa piyappabhavika’ti. ","mn87:28.1":"Tam kim mannasi, maharaja, ","mn87:28.2":"piya te kasikosala”ti? ","mn87:28.3":"“Evam, mallike, piya me kasikosala. ","mn87:28.4":"Kasikosalanam, mallike, anubhavena kasikacandanam paccanubhoma, malagandhavilepanam dharema”ti. ","mn87:28.5":"“Tam kim mannasi, maharaja, ","mn87:28.6":"kasikosalanam te viparinamannathabhava uppajjeyyum sokaparidevadukkhadomanassupayasa”ti? ","mn87:28.7":"“Kasikosalananhi, mallike, viparinamannathabhava jivitassapi siya annathattam, kim pana me na uppajjissanti sokaparidevadukkhadomanassupayasa”ti? ","mn87:28.8":"“Idam kho tam, maharaja, tena bhagavata janata passata arahata sammasambuddhena sandhaya bhasitam: ","mn87:28.9":"‘piyajatika sokaparidevadukkhadomanassupayasa piyappabhavika’”ti. ","mn87:29.1":"“Acchariyam, mallike, abbhutam, mallike. ","mn87:29.2":"Yavanca so bhagava pannaya ativijjha manne passati. ","mn87:29.3":"Ehi, mallike, acamehi”ti. ","mn87:29.4":"Atha kho raja pasenadi kosalo utthayasana ekamsam uttarasangam karitva yena bhagava tenanjalim panametva tikkhattum udanam udanesi: ","mn87:29.5":"“Namo tassa bhagavato arahato sammasambuddhassa. ","mn87:29.6":"Namo tassa bhagavato arahato sammasambuddhassa. ","mn87:29.7":"Namo tassa bhagavato arahato sammasambuddhassa”ti. ","mn87:29.8":"Piyajatikasuttam nitthitam sattamam. "}