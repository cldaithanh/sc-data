{"an7.38:0.1":"Anguttara Nikaya 7.38 ","an7.38:0.2":"4. Devatavagga ","an7.38:0.3":"Pathamapatisambhidasutta ","an7.38:1.1":"“Sattahi, bhikkhave, dhammehi samannagato bhikkhu nacirasseva catasso patisambhida sayam abhinna sacchikatva upasampajja vihareyya. ","an7.38:1.2":"Katamehi sattahi? ","an7.38:1.3":"Idha, bhikkhave, bhikkhu ‘idam me cetaso linattan’ti yathabhutam pajanati; ","an7.38:1.4":"ajjhattam sankhittam va cittam ‘ajjhattam me sankhittam cittan’ti yathabhutam pajanati; ","an7.38:1.5":"bahiddha vikkhittam va cittam ‘bahiddha me vikkhittam cittan’ti yathabhutam pajanati; ","an7.38:1.6":"tassa vidita vedana uppajjanti, vidita upatthahanti, vidita abbhattham gacchanti; ","an7.38:1.7":"vidita sanna uppajjanti, vidita upatthahanti, vidita abbhattham gacchanti; ","an7.38:1.8":"vidita vitakka uppajjanti, vidita upatthahanti, vidita abbhattham gacchanti; ","an7.38:1.9":"sappayasappayesu kho panassa dhammesu hinappanitesu kanhasukkasappatibhagesu nimittam suggahitam hoti sumanasikatam supadharitam suppatividdham pannaya. ","an7.38:1.10":"Imehi kho, bhikkhave, sattahi dhammehi samannagato bhikkhu nacirasseva catasso patisambhida sayam abhinna sacchikatva upasampajja vihareyya”ti. ","an7.38:1.11":"Sattamam. "}