{"mil3.7.3:0.1":"Milindapanha ","mil3.7.3:0.2":"Arupadhammavavatthanavagga ","mil3.7.3:0.3":"3. Dukkhappahanavayamapanha ","mil3.7.3:1.1":"Raja aha—","mil3.7.3:1.2":"“bhante nagasena, kim tumhe atitassa dukkhassa pahanaya vayamatha”ti? ","mil3.7.3:1.3":"“Na hi, maharaja”ti. ","mil3.7.3:1.4":"“Kim pana, bhante, anagatassa dukkhassa pahanaya vayamatha”ti? ","mil3.7.3:1.5":"“Na hi, maharaja”ti. ","mil3.7.3:1.6":"“Kim pana paccuppannassa dukkhassa pahanaya vayamatha”ti? ","mil3.7.3:1.7":"“Na hi, maharaja”ti. ","mil3.7.3:1.8":"“Yadi tumhe na atitassa dukkhassa pahanaya vayamatha, na anagatassa dukkhassa pahanaya vayamatha, na paccuppannassa dukkhassa pahanaya vayamatha, atha kimatthaya vayamatha”ti. ","mil3.7.3:1.9":"Thero aha—","mil3.7.3:1.10":"“‘kinti, maharaja, idanca dukkham nirujjheyya, annanca dukkham nuppajjeyya’ti etadatthaya vayamama”ti. ","mil3.7.3:2.1":"“Atthi pana te, bhante nagasena, anagatam dukkhan”ti? ","mil3.7.3:2.2":"“Natthi, maharaja”ti. ","mil3.7.3:2.3":"“Tumhe kho, bhante nagasena, atipandita, ye tumhe asantanam anagatanam dukkhanam pahanaya vayamatha”ti? ","mil3.7.3:2.4":"“Atthi pana te, maharaja, keci patirajano paccatthika paccamitta paccupatthita honti”ti? ","mil3.7.3:2.5":"“Ama, bhante, atthi”ti. ","mil3.7.3:2.6":"“Kim nu kho, maharaja, tada tumhe parikham khanapeyyatha, pakaram cinapeyyatha gopuram karapeyyatha, attalakam karapeyyatha, dhannam atiharapeyyatha”ti? ","mil3.7.3:2.7":"“Na hi, bhante, patikacceva tam patiyattam hoti”ti. ","mil3.7.3:2.8":"“Kim tumhe, maharaja, tada hatthismim sikkheyyatha, assasmim sikkheyyatha, rathasmim sikkheyyatha, dhanusmim sikkheyyatha, tharusmim sikkheyyatha”ti? ","mil3.7.3:2.9":"“Na hi, bhante, patikacceva tam sikkhitam hoti”ti. ","mil3.7.3:2.10":"“Kissatthaya”ti? ","mil3.7.3:2.11":"“Anagatanam, bhante, bhayanam patibahanatthaya”ti. ","mil3.7.3:2.12":"“Kim nu kho, maharaja, atthi anagatam bhayan”ti? ","mil3.7.3:2.13":"“Natthi, bhante”ti. ","mil3.7.3:2.14":"“Tumhe ca kho, maharaja, atipandita, ye tumhe asantanam anagatanam bhayanam patibahanatthaya patiyadetha”ti. ","mil3.7.3:3.1":"“Bhiyyo opammam karohi”ti. ","mil3.7.3:3.2":"“Tam kim mannasi, maharaja, yada tvam pipasito bhaveyyasi, tada tvam udapanam khanapeyyasi, pokkharanim khanapeyyasi, talakam khanapeyyasi ‘paniyam pivissami’”ti? ","mil3.7.3:3.3":"“Na hi, bhante, patikacceva tam patiyattam hoti”ti. ","mil3.7.3:3.4":"“Kissatthaya”ti? ","mil3.7.3:3.5":"“Anagatanam, bhante, pipasanam patibahanatthaya patiyattam hoti”ti. ","mil3.7.3:3.6":"“Atthi pana, maharaja, anagata pipasa”ti? ","mil3.7.3:3.7":"“Natthi, bhante”ti. ","mil3.7.3:3.8":"“Tumhe kho, maharaja, atipandita, ye tumhe asantanam anagatanam pipasanam patibahanatthaya tam patiyadetha”ti. ","mil3.7.3:4.1":"“Bhiyyo opammam karohi”ti. ","mil3.7.3:4.2":"“Tam kim mannasi, maharaja, yada tvam bubhukkhito bhaveyyasi, tada tvam khettam kasapeyyasi, salim vapapeyyasi ‘bhattam bhunjissami’”ti? ","mil3.7.3:4.3":"“Na hi, bhante, patikacceva tam patiyattam hoti”ti. ","mil3.7.3:4.4":"“Kissatthaya”ti. ","mil3.7.3:4.5":"“Anagatanam, bhante, bubhukkhanam patibahanatthaya”ti. ","mil3.7.3:4.6":"“Atthi pana, maharaja, anagata bubhukkha”ti? ","mil3.7.3:4.7":"“Natthi, bhante”ti. ","mil3.7.3:4.8":"“Tumhe kho, maharaja, atipandita, ye tumhe asantanam anagatanam bubhukkhanam patibahanatthaya patiyadetha”ti. ","mil3.7.3:5.1":"“Kallosi, bhante nagasena”ti. ","mil3.7.3:6.1":"Dukkhappahanavayamapanho tatiyo. "}