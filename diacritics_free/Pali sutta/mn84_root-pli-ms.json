{"mn84:0.1":"Majjhima Nikaya 84 ","mn84:0.2":"Madhurasutta ","mn84:1.1":"Evam me sutam—","mn84:1.2":"ekam samayam ayasma mahakaccano madhurayam viharati gundavane. ","mn84:2.1":"Assosi kho raja madhuro avantiputto: ","mn84:2.2":"“samano khalu, bho, kaccano madhurayam viharati gundavane. ","mn84:2.3":"Tam kho pana bhavantam kaccanam evam kalyano kittisaddo abbhuggato: ","mn84:2.4":"‘pandito viyatto medhavi bahussuto cittakathi kalyanapatibhano vuddho ceva araha ca’. ","mn84:2.5":"Sadhu kho pana tatharupanam arahatam dassanam hoti”ti. ","mn84:3.1":"Atha kho raja madhuro avantiputto bhadrani bhadrani yanani yojapetva bhadram yanam abhiruhitva bhadrehi bhadrehi yanehi madhuraya niyyasi mahaccarajanubhavena ayasmantam mahakaccanam dassanaya. ","mn84:3.2":"Yavatika yanassa bhumi yanena gantva yana paccorohitva pattikova yenayasma mahakaccano tenupasankami; upasankamitva ayasmata mahakaccanena saddhim sammodi. Sammodaniyam katham saraniyam vitisaretva ekamantam nisidi. Ekamantam nisinno kho raja madhuro avantiputto ayasmantam mahakaccanam etadavoca: ","mn84:4.1":"“brahmana, bho kaccana, evamahamsu: ","mn84:4.2":"‘brahmanova settho vanno, hino anno vanno; ","mn84:4.3":"brahmanova sukko vanno, kanho anno vanno; ","mn84:4.4":"brahmanava sujjhanti, no abrahmana; ","mn84:4.5":"brahmanava brahmuno putta orasa mukhato jata brahmaja brahmanimmita brahmadayada’ti. ","mn84:4.6":"Idha bhavam kaccano kimakkhayi”ti? ","mn84:5.1":"“Ghosoyeva kho eso, maharaja, lokasmim: ","mn84:5.2":"‘brahmanova settho vanno, hino anno vanno; ","mn84:5.3":"brahmanova sukko vanno, kanho anno vanno; ","mn84:5.4":"brahmanava sujjhanti, no abrahmana; ","mn84:5.5":"brahmanava brahmuno putta orasa mukhato jata brahmaja brahmanimmita brahmadayada’ti. ","mn84:5.6":"Tadaminapetam, maharaja, pariyayena veditabbam yatha ghosoyeveso lokasmim: ","mn84:5.7":"‘brahmanova settho vanno, hino anno vanno …pe… ","mn84:5.8":"brahmadayada’ti. ","mn84:5.9":"Tam kim mannasi, maharaja, ","mn84:5.10":"khattiyassa cepi ijjheyya dhanena va dhannena va rajatena va jatarupena va khattiyopissassa pubbutthayi pacchanipati kinkarapatissavi manapacari piyavadi … ","mn84:5.11":"brahmanopissassa … ","mn84:5.12":"vessopissassa … ","mn84:5.13":"suddopissassa pubbutthayi pacchanipati kinkarapatissavi manapacari piyavadi”ti? ","mn84:5.14":"“Khattiyassa cepi, bho kaccana, ijjheyya dhanena va dhannena va rajatena va jatarupena va khattiyopissassa pubbutthayi pacchanipati kinkarapatissavi manapacari piyavadi … ","mn84:5.15":"brahmanopissassa … ","mn84:5.16":"vessopissassa … ","mn84:5.17":"suddopissassa pubbutthayi pacchanipati kinkarapatissavi manapacari piyavadi”ti. ","mn84:5.18":"“Tam kim mannasi, maharaja, ","mn84:5.19":"brahmanassa cepi ijjheyya dhanena va dhannena va rajatena va jatarupena va brahmanopissassa pubbutthayi pacchanipati kinkarapatissavi manapacari piyavadi … ","mn84:5.20":"vessopissassa … ","mn84:5.21":"suddopissassa … ","mn84:5.22":"khattiyopissassa pubbutthayi pacchanipati kinkarapatissavi manapacari piyavadi”ti? ","mn84:5.23":"“Brahmanassa cepi, bho kaccana, ijjheyya dhanena va dhannena va rajatena va jatarupena va brahmanopissassa pubbutthayi pacchanipati kinkarapatissavi manapacari piyavadi … ","mn84:5.24":"vessopissassa … ","mn84:5.25":"suddopissassa … ","mn84:5.26":"khattiyopissassa pubbutthayi pacchanipati kinkarapatissavi manapacari piyavadi”ti. ","mn84:5.27":"“Tam kim mannasi, maharaja, vessassa cepi ijjheyya dhanena va dhannena va rajatena va jatarupena va vessopissassa pubbutthayi pacchanipati kinkarapatissavi manapacari piyavadi … ","mn84:5.28":"suddopissassa … ","mn84:5.29":"khattiyopissassa … ","mn84:5.30":"brahmanopissassa pubbutthayi pacchanipati kinkarapatissavi manapacari piyavadi”ti? ","mn84:5.31":"“Vessassa cepi, bho kaccana, ijjheyya dhanena va dhannena va rajatena va jatarupena va vessopissassa pubbutthayi pacchanipati kinkarapatissavi manapacari piyavadi … ","mn84:5.32":"suddopissassa … ","mn84:5.33":"khattiyopissassa … ","mn84:5.34":"brahmanopissassa pubbutthayi pacchanipati kinkarapatissavi manapacari piyavadi”ti. ","mn84:5.35":"“Tam kim mannasi, maharaja, suddassa cepi ijjheyya dhanena va dhannena va rajatena va jatarupena va suddopissassa pubbutthayi pacchanipati kinkarapatissavi manapacari piyavadi … ","mn84:5.36":"khattiyopissassa … ","mn84:5.37":"brahmanopissassa … ","mn84:5.38":"vessopissassa pubbutthayi pacchanipati kinkarapatissavi manapacari piyavadi”ti? ","mn84:5.39":"“Suddassa cepi, bho kaccana, ijjheyya dhanena va dhannena va rajatena va jatarupena va suddopissassa pubbutthayi pacchanipati kinkarapatissavi manapacari piyavaditi … ","mn84:5.40":"khattiyopissassa … ","mn84:5.41":"brahmanopissassa … ","mn84:5.42":"vessopissassa pubbutthayi pacchanipati kinkarapatissavi manapacari piyavadi”ti. ","mn84:5.43":"“Tam kim mannasi, maharaja, ","mn84:5.44":"yadi evam sante, ime cattaro vanna samasama honti no va? ","mn84:5.45":"Katham va te ettha hoti”ti? ","mn84:5.46":"“Addha kho, bho kaccana, evam sante, ime cattaro vanna samasama honti. ","mn84:5.47":"Nesam ettha kinci nanakaranam samanupassami”ti. ","mn84:5.48":"“Iminapi kho etam, maharaja, pariyayena veditabbam yatha ghosoyeveso lokasmim: ","mn84:5.49":"‘brahmanova settho vanno, hino anno vanno …pe… ","mn84:5.50":"brahmadayada’ti. ","mn84:6.1":"Tam kim mannasi, maharaja, ","mn84:6.2":"idhassa khattiyo panatipati adinnadayi kamesumicchacari musavadi pisunavaco pharusavaco samphappalapi abhijjhalu byapannacitto micchaditthi kayassa bheda param marana apayam duggatim vinipatam nirayam upapajjeyya no va? ","mn84:6.3":"Katham va te ettha hoti”ti? ","mn84:6.4":"“Khattiyopi hi, bho kaccana, panatipati adinnadayi kamesumicchacari musavadi pisunavaco pharusavaco samphappalapi abhijjhalu byapannacitto micchaditthi kayassa bheda param marana apayam duggatim vinipatam nirayam upapajjeyya. ","mn84:6.5":"Evam me ettha hoti, evanca pana me etam arahatam sutan”ti. ","mn84:6.6":"“Sadhu sadhu, maharaja. ","mn84:6.7":"Sadhu kho te etam, maharaja, evam hoti, sadhu ca pana te etam arahatam sutam. ","mn84:6.8":"Tam kim mannasi, maharaja, ","mn84:6.9":"idhassa brahmano …pe… ","mn84:6.10":"idhassa vesso …pe… ","mn84:6.11":"idhassa suddo panatipati adinnadayi …pe… micchaditthi kayassa bheda param marana apayam duggatim vinipatam nirayam upapajjeyya no va? ","mn84:6.12":"Katham va te ettha hoti”ti? ","mn84:6.13":"“Suddopi hi, bho kaccana, panatipati adinnadayi …pe… micchaditthi kayassa bheda param marana apayam duggatim vinipatam nirayam upapajjeyya. ","mn84:6.14":"Evam me ettha hoti, evanca pana me etam arahatam sutan”ti. ","mn84:6.15":"“Sadhu sadhu, maharaja. ","mn84:6.16":"Sadhu kho te etam, maharaja, evam hoti, sadhu ca pana te etam arahatam sutam. ","mn84:6.17":"Tam kim mannasi, maharaja, ","mn84:6.18":"yadi evam sante, ime cattaro vanna samasama honti no va? ","mn84:6.19":"Katham va te ettha hoti”ti? ","mn84:6.20":"“Addha kho, bho kaccana, evam sante, ime cattaro vanna samasama honti. ","mn84:6.21":"Nesam ettha kinci nanakaranam samanupassami”ti. ","mn84:6.22":"“Iminapi kho etam, maharaja, pariyayena veditabbam yatha ghosoyeveso lokasmim: ","mn84:6.23":"‘brahmanova settho vanno, hino anno vanno …pe… brahmadayada’”ti. ","mn84:7.1":"“Tam kim mannasi, maharaja, ","mn84:7.2":"idhassa khattiyo panatipata pativirato, adinnadana pativirato, kamesumicchacara pativirato, musavada pativirato, pisunaya vacaya pativirato, pharusaya vacaya pativirato, samphappalapa pativirato, anabhijjhalu abyapannacitto sammaditthi kayassa bheda param marana sugatim saggam lokam upapajjeyya no va? ","mn84:7.3":"Katham va te ettha hoti”ti? ","mn84:7.4":"“Khattiyopi hi, bho kaccana, panatipata pativirato, adinnadana pativirato, kamesumicchacara pativirato, musavada pativirato, pisunaya vacaya pativirato, pharusaya vacaya pativirato, samphappalapa pativirato, anabhijjhalu abyapannacitto sammaditthi kayassa bheda param marana sugatim saggam lokam upapajjeyya. ","mn84:7.5":"Evam me ettha hoti, evanca pana me etam arahatam sutan”ti. ","mn84:7.6":"“Sadhu sadhu, maharaja. ","mn84:7.7":"Sadhu kho te etam, maharaja, evam hoti, sadhu ca pana te etam arahatam sutam. ","mn84:7.8":"Tam kim mannasi, maharaja, ","mn84:7.9":"idhassa brahmano, idhassa vesso, idhassa suddo panatipata pativirato adinnadana pativirato …pe… sammaditthi kayassa bheda param marana sugatim saggam lokam upapajjeyya no va? ","mn84:7.10":"Katham va te ettha hoti”ti? ","mn84:7.11":"“Suddopi hi, bho kaccana, panatipata pativirato, adinnadana pativirato …pe… sammaditthi kayassa bheda param marana sugatim saggam lokam upapajjeyya. ","mn84:7.12":"Evam me ettha hoti, evanca pana me etam arahatam sutan”ti. ","mn84:7.13":"“Sadhu sadhu, maharaja. ","mn84:7.14":"Sadhu kho te etam, maharaja, evam hoti, sadhu ca pana te etam arahatam sutam. ","mn84:7.15":"Tam kim mannasi, maharaja, ","mn84:7.16":"yadi evam sante, ime cattaro vanna samasama honti no va? ","mn84:7.17":"Katham va te ettha hoti”ti? ","mn84:7.18":"“Addha kho, bho kaccana, evam sante, ime cattaro vanna samasama honti. ","mn84:7.19":"Nesam ettha kinci nanakaranam samanupassami”ti. ","mn84:7.20":"“Iminapi kho etam, maharaja, pariyayena veditabbam yatha ghosoyeveso lokasmim: ","mn84:7.21":"‘brahmanova settho vanno, hino anno vanno …pe… brahmadayada’”ti. ","mn84:8.1":"“Tam kim mannasi, maharaja, ","mn84:8.2":"idha khattiyo sandhim va chindeyya, nillopam va hareyya, ekagarikam va kareyya, paripanthe va tittheyya, paradaram va gaccheyya, tance te purisa gahetva dasseyyum: ","mn84:8.3":"‘ayam te, deva, coro agucari. ","mn84:8.4":"Imassa yam icchasi tam dandam panehi’ti. ","mn84:8.5":"Kinti nam kareyyasi”ti? ","mn84:8.6":"“Ghateyyama va, bho kaccana, japeyyama va pabbajeyyama va yathapaccayam va kareyyama. ","mn84:8.7":"Tam kissa hetu? ","mn84:8.8":"Ya hissa, bho kaccana, pubbe ‘khattiyo’ti samanna sassa antarahita; corotveva sankhyam gacchati”ti. ","mn84:8.9":"“Tam kim mannasi, maharaja, ","mn84:8.10":"idha brahmano, idha vesso, idha suddo sandhim va chindeyya, nillopam va hareyya, ekagarikam va kareyya, paripanthe va tittheyya, paradaram va gaccheyya, tance te purisa gahetva dasseyyum: ","mn84:8.11":"‘ayam te, deva, coro agucari. ","mn84:8.12":"Imassa yam icchasi tam dandam panehi’ti. ","mn84:8.13":"Kinti nam kareyyasi”ti? ","mn84:8.14":"“Ghateyyama va, bho kaccana, japeyyama va pabbajeyyama va yathapaccayam va kareyyama. ","mn84:8.15":"Tam kissa hetu? ","mn84:8.16":"Ya hissa, bho kaccana, pubbe ‘suddo’ti samanna sassa antarahita; corotveva sankhyam gacchati”ti. ","mn84:8.17":"“Tam kim mannasi, maharaja, ","mn84:8.18":"yadi evam sante, ime cattaro vanna samasama honti no va? ","mn84:8.19":"Katham va te ettha hoti”ti? ","mn84:8.20":"“Addha kho, bho kaccana, evam sante, ime cattaro vanna samasama honti. ","mn84:8.21":"Nesam ettha kinci nanakaranam samanupassami”ti. ","mn84:8.22":"“Iminapi kho etam, maharaja, pariyayena veditabbam yatha ghosoyeveso lokasmim: ","mn84:8.23":"‘brahmanova settho vanno, hino anno vanno …pe… brahmadayada’”ti. ","mn84:9.1":"“Tam kim mannasi, maharaja, ","mn84:9.2":"idha khattiyo kesamassum oharetva kasayani vatthani acchadetva agarasma anagariyam pabbajito assa virato panatipata, virato adinnadana, virato musavada, rattuparato, ekabhattiko, brahmacari, silava, kalyanadhammo. ","mn84:9.3":"Kinti nam kareyyasi”ti? ","mn84:9.4":"“Abhivadeyyama va, bho kaccana, paccuttheyyama va asanena va nimanteyyama abhinimanteyyama va nam civarapindapatasenasanagilanappaccayabhesajjaparikkharehi dhammikam va assa rakkhavaranaguttim samvidaheyyama. ","mn84:9.5":"Tam kissa hetu? ","mn84:9.6":"Ya hissa, bho kaccana, pubbe ‘khattiyo’ti samanna sassa antarahita; samanotveva sankhyam gacchati”ti. ","mn84:9.7":"“Tam kim mannasi, maharaja, ","mn84:9.8":"idha brahmano, idha vesso, idha suddo kesamassum oharetva kasayani vatthani acchadetva agarasma anagariyam pabbajito assa virato panatipata, virato adinnadana virato musavada, rattuparato, ekabhattiko, brahmacari, silava, kalyanadhammo. ","mn84:9.9":"Kinti nam kareyyasi”ti? ","mn84:9.10":"“Abhivadeyyama va, bho kaccana, paccuttheyyama va asanena va nimanteyyama abhinimanteyyama va nam civarapindapatasenasanagilanappaccayabhesajjaparikkharehi dhammikam va assa rakkhavaranaguttim samvidaheyyama. ","mn84:9.11":"Tam kissa hetu? ","mn84:9.12":"Ya hissa, bho kaccana, pubbe ‘suddo’ti samanna sassa antarahita; samanotveva sankhyam gacchati”ti. ","mn84:9.13":"“Tam kim mannasi, maharaja, ","mn84:9.14":"yadi evam sante, ime cattaro vanna samasama honti no va? ","mn84:9.15":"Katham va te ettha hoti”ti? ","mn84:9.16":"“Addha kho, bho kaccana, evam sante, ime cattaro vanna samasama honti. ","mn84:9.17":"Nesam ettha kinci nanakaranam samanupassami”ti. ","mn84:9.18":"“Iminapi kho etam, maharaja, pariyayena veditabbam yatha ghosoyeveso lokasmim: ","mn84:9.19":"‘brahmanova settho vanno, hino anno vanno; ","mn84:9.20":"brahmanova sukko vanno, kanho anno vanno; ","mn84:9.21":"brahmanava sujjhanti, no abrahmana; ","mn84:9.22":"brahmanava brahmuno putta orasa mukhato jata brahmaja brahmanimmita brahmadayada’”ti. ","mn84:10.1":"Evam vutte, raja madhuro avantiputto ayasmantam mahakaccanam etadavoca: ","mn84:10.2":"“abhikkantam, bho kaccana, abhikkantam, bho kaccana. ","mn84:10.3":"Seyyathapi, bho kaccana, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya ‘cakkhumanto rupani dakkhanti’ti; evamevam bhota kaccanena anekapariyayena dhammo pakasito. ","mn84:10.4":"Esaham bhavantam kaccanam saranam gacchami dhammanca bhikkhusanghanca. ","mn84:10.5":"Upasakam mam bhavam kaccano dharetu ajjatagge panupetam saranam gatan”ti. ","mn84:10.6":"“Ma kho mam tvam, maharaja, saranam agamasi. ","mn84:10.7":"Tameva tvam bhagavantam saranam gaccha yamaham saranam gato”ti. ","mn84:10.8":"“Kaham pana, bho kaccana, etarahi so bhagava viharati araham sammasambuddho”ti? ","mn84:10.9":"“Parinibbuto kho, maharaja, etarahi so bhagava araham sammasambuddho”ti. ","mn84:11.1":"“Sacepi mayam, bho kaccana, suneyyama tam bhagavantam dasasu yojanesu, dasapi mayam yojanani gaccheyyama tam bhagavantam dassanaya arahantam sammasambuddham. ","mn84:11.2":"Sacepi mayam, bho kaccana, suneyyama tam bhagavantam visatiya yojanesu, timsaya yojanesu, cattarisaya yojanesu, pannasaya yojanesu, pannasampi mayam yojanani gaccheyyama tam bhagavantam dassanaya arahantam sammasambuddham. ","mn84:11.3":"Yojanasate cepi mayam bho kaccana, suneyyama tam bhagavantam, yojanasatampi mayam gaccheyyama tam bhagavantam dassanaya arahantam sammasambuddham. ","mn84:11.4":"Yato ca, bho kaccana, parinibbuto so bhagava, parinibbutampi mayam bhagavantam saranam gacchama dhammanca bhikkhusanghanca. ","mn84:11.5":"Upasakam mam bhavam kaccano dharetu ajjatagge panupetam saranam gatan”ti. ","mn84:11.6":"Madhurasuttam nitthitam catuttham. "}