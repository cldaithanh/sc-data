{"an10.119:0.1":"Anguttara Nikaya 10.119 ","an10.119:0.2":"12. Paccorohanivagga ","an10.119:0.3":"Pathamapaccorohanisutta ","an10.119:1.1":"Tena kho pana samayena janussoni brahmano tadahuposathe sisamnhato navam khomayugam nivattho allakusamutthim adaya bhagavato avidure ekamantam thito hoti. ","an10.119:2.1":"Addasa kho bhagava janussonim brahmanam tadahuposathe sisamnhatam navam khomayugam nivattham allakusamutthim adaya ekamantam thitam. ","an10.119:2.2":"Disvana janussonim brahmanam etadavoca: ","an10.119:2.3":"“kim nu tvam, brahmana, tadahuposathe sisamnhato navam khomayugam nivattho allakusamutthim adaya ekamantam thito? ","an10.119:2.4":"Kim nvajja brahmanakulassa”ti? ","an10.119:2.5":"“Paccorohani, bho gotama, ajja brahmanakulassa”ti. ","an10.119:3.1":"“Yatha katham pana, brahmana, brahmananam paccorohani hoti”ti? ","an10.119:3.2":"“Idha, bho gotama, brahmana tadahuposathe sisamnhata navam khomayugam nivattha allena gomayena pathavim opunjitva haritehi kusehi pattharitva antara ca velam antara ca agyagaram seyyam kappenti. ","an10.119:3.3":"Te tam rattim tikkhattum paccutthaya panjalika aggim namassanti: ","an10.119:3.4":"‘paccorohama bhavantam, paccorohama bhavantan’ti. ","an10.119:3.5":"Bahukena ca sappitelanavanitena aggim santappenti. ","an10.119:3.6":"Tassa ca rattiya accayena panitena khadaniyena bhojaniyena brahmane santappenti. ","an10.119:3.7":"Evam, bho gotama, brahmananam paccorohani hoti”ti. ","an10.119:4.1":"“Annatha kho, brahmana, brahmananam paccorohani hoti, annatha ca pana ariyassa vinaye paccorohani hoti”ti. ","an10.119:4.2":"“Yatha katham pana, bho gotama, ariyassa vinaye paccorohani hoti? ","an10.119:4.3":"Sadhu me bhavam gotamo tatha dhammam desetu yatha ariyassa vinaye paccorohani hoti”ti. ","an10.119:5.1":"“Tena hi, brahmana, sunahi, sadhukam manasi karohi; bhasissami”ti. ","an10.119:5.2":"“Evam, bho”ti kho janussoni brahmano bhagavato paccassosi. ","an10.119:5.3":"Bhagava etadavoca: ","an10.119:6.1":"“Idha, brahmana, ariyasavako iti patisancikkhati: ","an10.119:6.2":"‘micchaditthiya kho papako vipako ","an10.119:6.3":"ditthe ceva dhamme abhisamparayanca’ti. ","an10.119:6.4":"So iti patisankhaya micchaditthim pajahati; ","an10.119:6.5":"micchaditthiya paccorohati. ","an10.119:7.1":"… ‘Micchasankappassa kho papako vipako—","an10.119:7.2":"ditthe ceva dhamme abhisamparayanca’ti. ","an10.119:7.3":"So iti patisankhaya micchasankappam pajahati; ","an10.119:7.4":"micchasankappa paccorohati. ","an10.119:8.1":"… ‘Micchavacaya kho papako vipako—","an10.119:8.2":"ditthe ceva dhamme abhisamparayanca’ti. ","an10.119:8.3":"So iti patisankhaya micchavacam pajahati; ","an10.119:8.4":"micchavacaya paccorohati. ","an10.119:9.1":"… ‘Micchakammantassa kho papako vipako—","an10.119:9.2":"ditthe ceva dhamme abhisamparayanca’ti. ","an10.119:9.3":"So iti patisankhaya micchakammantam pajahati; ","an10.119:9.4":"micchakammanta paccorohati. ","an10.119:10.1":"… ‘Micchaajivassa kho papako vipako—","an10.119:10.2":"ditthe ceva dhamme abhisamparayanca’ti. ","an10.119:10.3":"So iti patisankhaya micchaajivam pajahati; ","an10.119:10.4":"micchaajiva paccorohati. ","an10.119:11.1":"… ‘Micchavayamassa kho papako vipako—","an10.119:11.2":"ditthe ceva dhamme abhisamparayanca’ti. ","an10.119:11.3":"So iti patisankhaya micchavayamam pajahati; ","an10.119:11.4":"micchavayama paccorohati. ","an10.119:12.1":"… ‘Micchasatiya kho papako vipako—","an10.119:12.2":"ditthe ceva dhamme abhisamparayanca’ti. ","an10.119:12.3":"So iti patisankhaya micchasatim pajahati; ","an10.119:12.4":"micchasatiya paccorohati. ","an10.119:13.1":"… ‘Micchasamadhissa kho papako vipako—","an10.119:13.2":"ditthe ceva dhamme abhisamparayanca’ti. ","an10.119:13.3":"So iti patisankhaya micchasamadhim pajahati; ","an10.119:13.4":"micchasamadhimha paccorohati. ","an10.119:14.1":"… ‘Micchananassa kho papako vipako—","an10.119:14.2":"ditthe ceva dhamme abhisamparayanca’ti. ","an10.119:14.3":"So iti patisankhaya micchananam pajahati; ","an10.119:14.4":"micchananamha paccorohati. ","an10.119:15.1":"… ‘Micchavimuttiya kho papako vipako—","an10.119:15.2":"ditthe ceva dhamme abhisamparayanca’ti. ","an10.119:15.3":"So iti patisankhaya micchavimuttim pajahati; ","an10.119:15.4":"micchavimuttiya paccorohati. ","an10.119:15.5":"Evam kho, brahmana, ariyassa vinaye paccorohani hoti”ti. ","an10.119:16.1":"“Annatha, bho gotama, brahmananam paccorohani, annatha ca pana ariyassa vinaye paccorohani hoti. ","an10.119:16.2":"Imissa ca, bho gotama, ariyassa vinaye paccorohaniya brahmananam paccorohani kalam nagghati solasim. ","an10.119:16.3":"Abhikkantam, bho gotama …pe… ","an10.119:16.4":"upasakam mam bhavam gotamo dharetu ajjatagge panupetam saranam gatan”ti. ","an10.119:16.5":"Sattamam. "}