{"mil7.7.9:0.1":"Milindapanha ","mil7.7.9:0.2":"Opammakathapanha ","mil7.7.9:0.3":"Makkatakavagga ","mil7.7.9:0.4":"9. Balisikangapanha ","mil7.7.9:1.1":"“Bhante nagasena, ‘balisikassa dve angani gahetabbani’ti yam vadesi, katamani tani dve angani gahetabbani”ti? ","mil7.7.9:1.2":"“Yatha, maharaja, balisiko balisena macche uddharati; ","mil7.7.9:1.3":"evameva kho, maharaja, yogina yogavacarena nanena uttarim samannaphalani uddharitabbani. ","mil7.7.9:1.4":"Idam, maharaja, balisikassa pathamam angam gahetabbam. ","mil7.7.9:2.1":"Puna caparam, maharaja, balisiko parittakam vadhitva vipulam labhamadhigacchati; ","mil7.7.9:2.2":"evameva kho, maharaja, yogina yogavacarena parittalokamisamattam pariccajitabbam. ","mil7.7.9:2.3":"Lokamisamattam, maharaja, pariccajitva yogi yogavacaro vipulam samannaphalam adhigacchati. ","mil7.7.9:2.4":"Idam, maharaja, balisikassa dutiyam angam gahetabbam. ","mil7.7.9:2.5":"Bhasitampetam, maharaja, therena rahulena—","mil7.7.9:3.1":"‘Sunnatancanimittanca, ","mil7.7.9:3.2":"Vimokkhancappanihitam; ","mil7.7.9:3.3":"Caturo phale chalabhinna, ","mil7.7.9:3.4":"Cajitva lokamisam labhe’”ti. ","mil7.7.9:4.1":"Balisikangapanho navamo. "}