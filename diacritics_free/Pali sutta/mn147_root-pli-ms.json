{"mn147:0.1":"Majjhima Nikaya 147 ","mn147:0.2":"Cularahulovadasutta ","mn147:1.1":"Evam me sutam—","mn147:1.2":"ekam samayam bhagava savatthiyam viharati jetavane anathapindikassa arame. ","mn147:1.3":"Atha kho bhagavato rahogatassa patisallinassa evam cetaso parivitakko udapadi: ","mn147:1.4":"“paripakka kho rahulassa vimuttiparipacaniya dhamma. ","mn147:1.5":"Yannunaham rahulam uttarim asavanam khaye vineyyan”ti. ","mn147:1.6":"Atha kho bhagava pubbanhasamayam nivasetva pattacivaramadaya savatthim pindaya pavisi. ","mn147:1.7":"Savatthiyam pindaya caritva pacchabhattam pindapatapatikkanto ayasmantam rahulam amantesi: ","mn147:1.8":"“ganhahi, rahula, nisidanam; ","mn147:1.9":"yena andhavanam tenupasankamissama divaviharaya”ti. ","mn147:1.10":"“Evam, bhante”ti kho ayasma rahulo bhagavato patissutva nisidanam adaya bhagavantam pitthito pitthito anubandhi. ","mn147:2.1":"Tena kho pana samayena anekani devatasahassani bhagavantam anubandhani honti: ","mn147:2.2":"“ajja bhagava ayasmantam rahulam uttarim asavanam khaye vinessati”ti. ","mn147:2.3":"Atha kho bhagava andhavanam ajjhogahetva annatarasmim rukkhamule pannatte asane nisidi. ","mn147:2.4":"Ayasmapi kho rahulo bhagavantam abhivadetva ekamantam nisidi. ","mn147:2.5":"Ekamantam nisinnam kho ayasmantam rahulam bhagava etadavoca: ","mn147:2.6":"“Tam kim mannasi, rahula, ","mn147:2.7":"cakkhu niccam va aniccam va”ti? ","mn147:2.8":"“Aniccam, bhante”. ","mn147:2.9":"“Yam pananiccam dukkham va tam sukham va”ti? ","mn147:2.10":"“Dukkham, bhante”. ","mn147:2.11":"“Yam pananiccam dukkham viparinamadhammam, kallam nu tam samanupassitum: ","mn147:2.12":"‘etam mama, esohamasmi, eso me atta’”ti? ","mn147:2.13":"“No hetam, bhante”. ","mn147:3.1":"“Tam kim mannasi, rahula, ","mn147:3.2":"rupa nicca va anicca va”ti? ","mn147:3.3":"“Anicca, bhante”. ","mn147:3.4":"“Yam pananiccam dukkham va tam sukham va”ti? ","mn147:3.5":"“Dukkham, bhante”. ","mn147:3.6":"“Yam pananiccam dukkham viparinamadhammam, kallam nu tam samanupassitum: ","mn147:3.7":"‘etam mama, esohamasmi, eso me atta’”ti? ","mn147:3.8":"“No hetam, bhante”. ","mn147:3.9":"“Tam kim mannasi, rahula, ","mn147:3.10":"cakkhuvinnanam niccam va aniccam va”ti? ","mn147:3.11":"“Aniccam, bhante”. ","mn147:3.12":"“Yam pananiccam dukkham va tam sukham va”ti? ","mn147:3.13":"“Dukkham, bhante”. ","mn147:3.14":"“Yam pananiccam dukkham viparinamadhammam, kallam nu tam samanupassitum: ","mn147:3.15":"‘etam mama, esohamasmi, eso me atta’”ti? ","mn147:3.16":"“No hetam, bhante”. ","mn147:3.17":"“Tam kim mannasi, rahula, ","mn147:3.18":"cakkhusamphasso nicco va anicco va”ti? ","mn147:3.19":"“Anicco, bhante”. ","mn147:3.20":"“Yam pananiccam dukkham va tam sukham va”ti? ","mn147:3.21":"“Dukkham, bhante”. ","mn147:3.22":"“Yam pananiccam dukkham viparinamadhammam, kallam nu tam samanupassitum: ","mn147:3.23":"‘etam mama, esohamasmi, eso me atta’”ti? ","mn147:3.24":"“No hetam, bhante”. ","mn147:3.25":"“Tam kim mannasi, rahula, ","mn147:3.26":"yamidam cakkhusamphassapaccaya uppajjati vedanagatam sannagatam sankharagatam vinnanagatam tampi niccam va aniccam va”ti? ","mn147:3.27":"“Aniccam, bhante”. ","mn147:3.28":"“Yam pananiccam dukkham va tam sukham va”ti? ","mn147:3.29":"“Dukkham, bhante”. ","mn147:3.30":"“Yam pananiccam dukkham viparinamadhammam, kallam nu tam samanupassitum: ","mn147:3.31":"‘etam mama, esohamasmi, eso me atta’”ti? ","mn147:3.32":"“No hetam, bhante”. ","mn147:4-8.1":"“Tam kim mannasi rahula, sotam niccam va aniccam va”ti? ","mn147:4-8.2":"“Aniccam, bhante …pe… ","mn147:4-8.3":"ghanam niccam va aniccam va”ti? ","mn147:4-8.4":"“Aniccam, bhante …pe… ","mn147:4-8.5":"jivha nicca va anicca va”ti? ","mn147:4-8.6":"“Anicca, bhante … ","mn147:4-8.7":"kayo nicco va anicco va”ti? ","mn147:4-8.8":"“Anicco, bhante … ","mn147:4-8.9":"mano nicco va anicco va”ti? ","mn147:4-8.10":"“Anicco, bhante”. ","mn147:4-8.11":"“Yam pananiccam dukkham va tam sukham va”ti? ","mn147:4-8.12":"“Dukkham, bhante”. ","mn147:4-8.13":"“Yam pananiccam dukkham viparinamadhammam, kallam nu tam samanupassitum: ","mn147:4-8.14":"‘etam mama, esohamasmi, eso me atta’”ti? ","mn147:4-8.15":"“No hetam, bhante”. ","mn147:4-8.16":"“Tam kim mannasi rahula, dhamma nicca va anicca va”ti? ","mn147:4-8.17":"“Anicca, bhante”. ","mn147:4-8.18":"“Yam pananiccam dukkham va tam sukham va”ti? ","mn147:4-8.19":"“Dukkham, bhante”. ","mn147:4-8.20":"“Yam pananiccam dukkham viparinamadhammam, kallam nu tam samanupassitum: ","mn147:4-8.21":"‘etam mama, esohamasmi, eso me atta’”ti? ","mn147:4-8.22":"“No hetam, bhante”. ","mn147:4-8.23":"“Tam kim mannasi rahula, manovinnanam niccam va aniccam va”ti? ","mn147:4-8.24":"“Aniccam, bhante”. ","mn147:4-8.25":"“Yam pananiccam dukkham va tam sukham va”ti? ","mn147:4-8.26":"“Dukkham, bhante”. ","mn147:4-8.27":"“Yam pananiccam dukkham viparinamadhammam, kallam nu tam samanupassitum: ","mn147:4-8.28":"‘etam mama, esohamasmi, eso me atta’”ti? ","mn147:4-8.29":"“No hetam, bhante”. ","mn147:4-8.30":"“Tam kim mannasi rahula, manosamphasso nicco va anicco va”ti? ","mn147:4-8.31":"“Anicco, bhante”. ","mn147:4-8.32":"“Yam pananiccam dukkham va tam sukham va”ti? ","mn147:4-8.33":"“Dukkham, bhante”. ","mn147:4-8.34":"“Yam pananiccam dukkham viparinamadhammam, kallam nu tam samanupassitum: ","mn147:4-8.35":"‘etam mama, esohamasmi, eso me atta’”ti? ","mn147:4-8.36":"“No hetam, bhante”. ","mn147:4-8.37":"“Tam kim mannasi, rahula, ","mn147:4-8.38":"yamidam manosamphassapaccaya uppajjati vedanagatam sannagatam sankharagatam vinnanagatam, tampi niccam va aniccam va”ti? ","mn147:4-8.39":"“Aniccam, bhante”. ","mn147:4-8.40":"“Yam pananiccam dukkham va tam sukham va”ti? ","mn147:4-8.41":"“Dukkham, bhante”. ","mn147:4-8.42":"“Yam pananiccam dukkham viparinamadhammam kallam nu tam samanupassitum: ","mn147:4-8.43":"‘etam mama, esohamasmi, eso me atta’”ti? ","mn147:4-8.44":"“No hetam, bhante”. ","mn147:9.1":"“Evam passam, rahula, sutava ariyasavako cakkhusmim nibbindati, rupesu nibbindati, cakkhuvinnane nibbindati, cakkhusamphasse nibbindati, yamidam cakkhusamphassapaccaya uppajjati vedanagatam sannagatam sankharagatam vinnanagatam tasmimpi nibbindati. ","mn147:9.2":"Sotasmim nibbindati, saddesu nibbindati …pe… ","mn147:9.3":"ghanasmim nibbindati, gandhesu nibbindati … ","mn147:9.4":"jivhaya nibbindati, rasesu nibbindati … ","mn147:9.5":"kayasmim nibbindati, photthabbesu nibbindati … ","mn147:9.6":"manasmim nibbindati, dhammesu nibbindati, manovinnane nibbindati, manosamphasse nibbindati, yamidam manosamphassapaccaya uppajjati vedanagatam sannagatam sankharagatam vinnanagatam tasmimpi nibbindati. ","mn147:9.7":"Nibbindam virajjati, viraga vimuccati. Vimuttasmim vimuttamiti nanam hoti. ","mn147:9.8":"‘Khina jati, vusitam brahmacariyam, katam karaniyam, naparam itthattaya’ti pajanati”ti. ","mn147:9.9":"Idamavoca bhagava. ","mn147:9.10":"Attamano ayasma rahulo bhagavato bhasitam abhinanditi. ","mn147:9.11":"Imasminca pana veyyakaranasmim bhannamane ayasmato rahulassa anupadaya asavehi cittam vimucci. ","mn147:9.12":"Tasanca anekanam devatasahassanam virajam vitamalam dhammacakkhum udapadi: ","mn147:9.13":"“yam kinci samudayadhammam sabbam tam nirodhadhamman”ti. ","mn147:9.14":"Cularahulovadasuttam nitthitam pancamam. "}