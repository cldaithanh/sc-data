{"an11.10:0.1":"Anguttara Nikaya 11.10 ","an11.10:0.2":"1. Nissayavagga ","an11.10:0.3":"Moranivapasutta ","an11.10:1.1":"Ekam samayam bhagava rajagahe viharati moranivape paribbajakarame. ","an11.10:1.2":"Tatra kho bhagava bhikkhu amantesi: ","an11.10:1.3":"“bhikkhavo”ti. ","an11.10:1.4":"“Bhadante”ti te bhikkhu bhagavato paccassosum. ","an11.10:1.5":"Bhagava etadavoca: ","an11.10:2.1":"“Tihi, bhikkhave, dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:2.2":"Katamehi tihi? ","an11.10:2.3":"Asekhena silakkhandhena, asekhena samadhikkhandhena, asekhena pannakkhandhena—","an11.10:2.4":"imehi, kho, bhikkhave, tihi dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:3.1":"Aparehipi, bhikkhave, tihi dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:3.2":"Katamehi tihi? ","an11.10:3.3":"Iddhipatihariyena, adesanapatihariyena, anusasanipatihariyena—","an11.10:3.4":"imehi kho, bhikkhave, tihi dhammehi samannagato bhikkhu accantanittho hoti, accantayogakkhemi accantabrahmacari accantapariyosano settho devamanussanam. ","an11.10:4.1":"Aparehipi, bhikkhave, tihi dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:4.2":"Katamehi tihi? ","an11.10:4.3":"Sammaditthiya, sammananena, sammavimuttiya—","an11.10:4.4":"imehi kho, bhikkhave, tihi dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:5.1":"Dvihi, bhikkhave, dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:5.2":"Katamehi dvihi? ","an11.10:5.3":"Vijjaya, caranena—","an11.10:5.4":"imehi kho, bhikkhave, dvihi dhammehi samannagato bhikkhu accantanittho hoti accantayogakkhemi accantabrahmacari accantapariyosano settho devamanussanam. ","an11.10:5.5":"Brahmuna pesa, bhikkhave, sanankumarena gatha bhasita: ","an11.10:6.1":"‘Khattiyo settho janetasmim, ","an11.10:6.2":"ye gottapatisarino; ","an11.10:6.3":"Vijjacaranasampanno, ","an11.10:6.4":"so settho devamanuse’ti. ","an11.10:7.1":"Sa kho panesa, bhikkhave, sanankumarena gatha bhasita subhasita, no dubbhasita; atthasamhita, no anatthasamhita; anumata maya. ","an11.10:7.2":"Ahampi, bhikkhave, evam vadami: ","an11.10:8.1":"‘Khattiyo settho janetasmim, ","an11.10:8.2":"ye gottapatisarino; ","an11.10:8.3":"Vijjacaranasampanno, ","an11.10:8.4":"so settho devamanuse’”ti. ","an11.10:8.5":"Dasamam. ","an11.10:8.6":"Nissayavaggo pathamo. ","an11.10:9.0":"Tassuddanam ","an11.10:9.1":"Kimatthiya cetana tayo, ","an11.10:9.2":"upanisa byasanena ca; ","an11.10:9.3":"Dve sanna manasikaro, ","an11.10:9.4":"saddho moranivapakanti. "}