{"an6.46:0.1":"Anguttara Nikaya 6.46 ","an6.46:0.2":"5. Dhammikavagga ","an6.46:0.3":"Mahacundasutta ","an6.46:1.1":"Evam me sutam—","an6.46:1.2":"ekam samayam ayasma mahacundo cetisu viharati sayamjatiyam. ","an6.46:1.3":"Tatra kho ayasma mahacundo bhikkhu amantesi: ","an6.46:1.4":"“avuso bhikkhave”ti. ","an6.46:1.5":"“Avuso”ti kho te bhikkhu ayasmato mahacundassa paccassosum. ","an6.46:1.6":"Ayasma mahacundo etadavoca: ","an6.46:2.1":"“Idhavuso, dhammayoga bhikkhu jhayi bhikkhu apasadenti: ","an6.46:2.2":"‘ime pana jhayinomha, jhayinomhati jhayanti pajjhayanti nijjhayanti avajjhayanti. ","an6.46:2.3":"Kimime jhayanti, kintime jhayanti, katham ime jhayanti’ti? ","an6.46:2.4":"Tattha dhammayoga ca bhikkhu nappasidanti, jhayi ca bhikkhu nappasidanti, na ca bahujanahitaya patipanna honti bahujanasukhaya bahuno janassa atthaya hitaya sukhaya devamanussanam. ","an6.46:3.1":"Idha panavuso, jhayi bhikkhu dhammayoge bhikkhu apasadenti: ","an6.46:3.2":"‘ime pana dhammayogamha, dhammayogamhati uddhata unnala capala mukhara vikinnavaca mutthassati asampajana asamahita vibbhantacitta pakatindriya. ","an6.46:3.3":"Kimime dhammayoga, kintime dhammayoga, katham ime dhammayoga’ti? ","an6.46:3.4":"Tattha jhayi ca bhikkhu nappasidanti, dhammayoga ca bhikkhu nappasidanti, na ca bahujanahitaya patipanna honti bahujanasukhaya bahuno janassa atthaya hitaya sukhaya devamanussanam. ","an6.46:4.1":"Idha panavuso, dhammayoga bhikkhu dhammayogananneva bhikkhunam vannam bhasanti, no jhayinam bhikkhunam vannam bhasanti. ","an6.46:4.2":"Tattha dhammayoga ca bhikkhu nappasidanti, jhayi ca bhikkhu nappasidanti, na ca bahujanahitaya patipanna honti bahujanasukhaya bahuno janassa atthaya hitaya sukhaya devamanussanam. ","an6.46:5.1":"Idha panavuso, jhayi bhikkhu jhayinanneva bhikkhunam vannam bhasanti, no dhammayoganam bhikkhunam vannam bhasanti. ","an6.46:5.2":"Tattha jhayi ca bhikkhu nappasidanti, dhammayoga ca bhikkhu nappasidanti, na ca bahujanahitaya patipanna honti bahujanasukhaya bahuno janassa atthaya hitaya sukhaya devamanussanam. ","an6.46:6.1":"Tasmatihavuso, evam sikkhitabbam: ","an6.46:6.2":"‘dhammayoga samana jhayinam bhikkhunam vannam bhasissama’ti. ","an6.46:6.3":"Evanhi vo, avuso, sikkhitabbam. ","an6.46:6.4":"Tam kissa hetu? ","an6.46:6.5":"Acchariya hete, avuso, puggala dullabha lokasmim, ye amatam dhatum kayena phusitva viharanti. ","an6.46:7.1":"Tasmatihavuso, evam sikkhitabbam: ","an6.46:7.2":"‘jhayi samana dhammayoganam bhikkhunam vannam bhasissama’ti. ","an6.46:7.3":"Evanhi vo, avuso, sikkhitabbam. ","an6.46:7.4":"Tam kissa hetu? ","an6.46:7.5":"Acchariya hete, avuso, puggala dullabha lokasmim ye gambhiram atthapadam pannaya ativijjha passanti”ti. ","an6.46:7.6":"Catuttham. "}