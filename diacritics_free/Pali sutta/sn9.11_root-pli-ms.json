{"sn9.11:0.1":"Samyutta Nikaya 9.11 ","sn9.11:0.2":"1. Vanavagga ","sn9.11:0.3":"Akusalavitakkasutta ","sn9.11:1.1":"Ekam samayam annataro bhikkhu kosalesu viharati annatarasmim vanasande. ","sn9.11:1.2":"Tena kho pana samayena so bhikkhu divaviharagato papake akusale vitakke vitakketi, seyyathidam—","sn9.11:1.3":"kamavitakkam, byapadavitakkam, vihimsavitakkam. ","sn9.11:1.4":"Atha kho ya tasmim vanasande adhivattha devata tassa bhikkhuno anukampika atthakama tam bhikkhum samvejetukama yena so bhikkhu tenupasankami; upasankamitva tam bhikkhum gathahi ajjhabhasi: ","sn9.11:2.1":"“Ayoniso manasikara, ","sn9.11:2.2":"so vitakkehi khajjasi; ","sn9.11:2.3":"Ayoniso patinissajja, ","sn9.11:2.4":"yoniso anucintaya. ","sn9.11:3.1":"Sattharam dhammamarabbha, ","sn9.11:3.2":"sangham silani attano; ","sn9.11:3.3":"Adhigacchasi pamojjam, ","sn9.11:3.4":"pitisukhamasamsayam; ","sn9.11:3.5":"Tato pamojjabahulo, ","sn9.11:3.6":"dukkhassantam karissasi”ti. ","sn9.11:4.1":"Atha kho so bhikkhu taya devataya samvejito samvegamapaditi. "}