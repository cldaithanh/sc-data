{"an5.72:0.1":"Anguttara Nikaya 5.72 ","an5.72:0.2":"8. Yodhajivavagga ","an5.72:0.3":"Dutiyacetovimuttiphalasutta ","an5.72:1.1":"“Pancime, bhikkhave, dhamma bhavita bahulikata cetovimuttiphala ca honti cetovimuttiphalanisamsa ca, pannavimuttiphala ca honti pannavimuttiphalanisamsa ca. ","an5.72:1.2":"Katame panca? ","an5.72:1.3":"Aniccasanna, anicce dukkhasanna, dukkhe anattasanna, pahanasanna, viragasanna—","an5.72:1.4":"ime kho, bhikkhave, panca dhamma bhavita bahulikata cetovimuttiphala ca honti cetovimuttiphalanisamsa ca, pannavimuttiphala ca honti pannavimuttiphalanisamsa ca. ","an5.72:1.5":"Yato kho, bhikkhave, bhikkhu cetovimutto ca hoti pannavimutto ca—","an5.72:1.6":"ayam vuccati, bhikkhave, ‘bhikkhu ukkhittapaligho itipi, sankinnaparikho itipi, abbulhesiko itipi, niraggalo itipi, ariyo pannaddhajo pannabharo visamyutto itipi’”. ","an5.72:2.1":"“Kathanca, bhikkhave, bhikkhu ukkhittapaligho hoti? ","an5.72:2.2":"Idha, bhikkhave, bhikkhuno avijja pahina hoti ucchinnamula talavatthukata anabhavankata ayatim anuppadadhamma. ","an5.72:2.3":"Evam kho, bhikkhave, bhikkhu ukkhittapaligho hoti. ","an5.72:3.1":"Kathanca, bhikkhave, bhikkhu sankinnaparikho hoti? ","an5.72:3.2":"Idha, bhikkhave, bhikkhuno ponobhaviko jatisamsaro pahino hoti ucchinnamulo talavatthukato anabhavankato ayatim anuppadadhammo. ","an5.72:3.3":"Evam kho, bhikkhave, bhikkhu sankinnaparikho hoti. ","an5.72:4.1":"Kathanca, bhikkhave, bhikkhu abbulhesiko hoti? ","an5.72:4.2":"Idha, bhikkhave, bhikkhuno tanha pahina hoti ucchinnamula talavatthukata anabhavankata ayatim anuppadadhamma. ","an5.72:4.3":"Evam kho, bhikkhave, bhikkhu abbulhesiko hoti. ","an5.72:5.1":"Kathanca, bhikkhave, bhikkhu niraggalo hoti? ","an5.72:5.2":"Idha, bhikkhave, bhikkhuno pancorambhagiyani samyojanani pahinani honti ucchinnamulani talavatthukatani anabhavankatani ayatim anuppadadhammani. ","an5.72:5.3":"Evam kho, bhikkhave, bhikkhu niraggalo hoti. ","an5.72:6.1":"Kathanca, bhikkhave, bhikkhu ariyo pannaddhajo pannabharo visamyutto hoti? ","an5.72:6.2":"Idha, bhikkhave, bhikkhuno asmimano pahino hoti ucchinnamulo talavatthukato anabhavankato ayatim anuppadadhammo. ","an5.72:6.3":"Evam kho, bhikkhave, bhikkhu ariyo pannaddhajo pannabharo visamyutto hoti”ti. ","an5.72:6.4":"Dutiyam. "}