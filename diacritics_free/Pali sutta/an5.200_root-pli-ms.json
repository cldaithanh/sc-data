{"an5.200:0.1":"Anguttara Nikaya 5.200 ","an5.200:0.2":"20. Brahmanavagga ","an5.200:0.3":"Nissaraniyasutta ","an5.200:1.1":"“Pancima, bhikkhave, nissaraniya dhatuyo. ","an5.200:1.2":"Katama panca? ","an5.200:1.3":"Idha, bhikkhave, bhikkhuno kamam manasikaroto kamesu cittam na pakkhandati nappasidati na santitthati na vimuccati. ","an5.200:1.4":"Nekkhammam kho panassa manasikaroto nekkhamme cittam pakkhandati pasidati santitthati vimuccati. ","an5.200:1.5":"Tassa tam cittam sugatam subhavitam suvutthitam suvimuttam suvisamyuttam kamehi; ","an5.200:1.6":"ye ca kamapaccaya uppajjanti asava vighataparilaha, mutto so tehi, na so tam vedanam vediyati. ","an5.200:1.7":"Idamakkhatam kamanam nissaranam. ","an5.200:2.1":"Puna caparam, bhikkhave, bhikkhuno byapadam manasikaroto byapade cittam na pakkhandati nappasidati na santitthati na vimuccati. ","an5.200:2.2":"Abyapadam kho panassa manasikaroto abyapade cittam pakkhandati pasidati santitthati vimuccati. ","an5.200:2.3":"Tassa tam cittam sugatam subhavitam suvutthitam suvimuttam suvisamyuttam byapadena; ","an5.200:2.4":"ye ca byapadapaccaya uppajjanti asava vighataparilaha, mutto so tehi, na so tam vedanam vediyati. ","an5.200:2.5":"Idamakkhatam byapadassa nissaranam. ","an5.200:3.1":"Puna caparam, bhikkhave, bhikkhuno vihesam manasikaroto vihesaya cittam na pakkhandati nappasidati na santitthati na vimuccati. ","an5.200:3.2":"Avihesam kho panassa manasikaroto avihesaya cittam pakkhandati pasidati santitthati vimuccati. ","an5.200:3.3":"Tassa tam cittam sugatam subhavitam suvutthitam suvimuttam suvisamyuttam vihesaya; ","an5.200:3.4":"ye ca vihesapaccaya uppajjanti asava vighataparilaha, mutto so tehi, na so tam vedanam vediyati. ","an5.200:3.5":"Idamakkhatam vihesaya nissaranam. ","an5.200:4.1":"Puna caparam, bhikkhave, bhikkhuno rupam manasikaroto rupe cittam na pakkhandati nappasidati na santitthati na vimuccati. ","an5.200:4.2":"Arupam kho panassa manasikaroto arupe cittam pakkhandati pasidati santitthati vimuccati. ","an5.200:4.3":"Tassa tam cittam sugatam subhavitam suvutthitam suvimuttam suvisamyuttam rupehi; ","an5.200:4.4":"ye ca rupapaccaya uppajjanti asava vighataparilaha, mutto so tehi, na so tam vedanam vediyati. ","an5.200:4.5":"Idamakkhatam rupanam nissaranam. ","an5.200:5.1":"Puna caparam, bhikkhave, bhikkhuno sakkayam manasikaroto sakkaye cittam na pakkhandati nappasidati na santitthati na vimuccati. ","an5.200:5.2":"Sakkayanirodham kho panassa manasikaroto sakkayanirodhe cittam pakkhandati pasidati santitthati vimuccati. ","an5.200:5.3":"Tassa tam cittam sugatam subhavitam suvutthitam suvimuttam suvisamyuttam sakkayena; ","an5.200:5.4":"ye ca sakkayapaccaya uppajjanti asava vighataparilaha, mutto so tehi, na so tam vedanam vediyati. ","an5.200:5.5":"Idamakkhatam sakkayassa nissaranam. ","an5.200:6.1":"Tassa kamanandipi nanuseti, byapadanandipi nanuseti, vihesanandipi nanuseti, rupanandipi nanuseti, sakkayanandipi nanuseti so kamanandiyapi ananusaya, byapadanandiyapi ananusaya, vihesanandiyapi ananusaya, rupanandiyapi ananusaya, sakkayanandiyapi ananusaya. ","an5.200:6.2":"Ayam vuccati, bhikkhave, bhikkhu niranusayo, acchecchi tanham, vivattayi samyojanam, samma manabhisamaya antamakasi dukkhassa. ","an5.200:6.3":"Ima kho, bhikkhave, panca nissaraniya dhatuyo”ti. ","an5.200:6.4":"Dasamam. ","an5.200:6.5":"Brahmanavaggo pancamo. ","an5.200:7.0":"Tassuddanam ","an5.200:7.1":"Sono dono sangaravo, ","an5.200:7.2":"Karanapali ca pingiyani; ","an5.200:7.3":"Supina ca vassa vaca, ","an5.200:7.4":"Kulam nissaraniyena cati. ","an5.200:7.5":"Catuttho pannasako samatto. "}