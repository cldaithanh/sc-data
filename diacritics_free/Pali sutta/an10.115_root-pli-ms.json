{"an10.115:0.1":"Anguttara Nikaya 10.115 ","an10.115:0.2":"12. Paccorohanivagga ","an10.115:0.3":"Tatiyaadhammasutta ","an10.115:1.1":"“Adhammo ca, bhikkhave, veditabbo dhammo ca; ","an10.115:1.2":"anattho ca veditabbo attho ca. ","an10.115:1.3":"Adhammanca viditva dhammanca, anatthanca viditva atthanca yatha dhammo yatha attho tatha patipajjitabban”ti. ","an10.115:1.4":"Idamavoca bhagava. ","an10.115:1.5":"Idam vatvana sugato utthayasana viharam pavisi. ","an10.115:2.1":"Atha kho tesam bhikkhunam acirapakkantassa bhagavato etadahosi: ","an10.115:2.2":"“idam kho no, avuso, bhagava sankhittena uddesam uddisitva vittharena attham avibhajitva utthayasana viharam pavittho: ","an10.115:2.3":"‘adhammo ca, bhikkhave, veditabbo dhammo ca; ","an10.115:2.4":"anattho ca veditabbo attho ca. ","an10.115:2.5":"Adhammanca viditva dhammanca, anatthanca viditva atthanca yatha dhammo yatha attho tatha patipajjitabban’ti. ","an10.115:2.6":"Ko nu kho imassa bhagavata sankhittena uddesassa udditthassa vittharena attham avibhattassa vittharena attham vibhajeyya”ti? ","an10.115:3.1":"Atha kho tesam bhikkhunam etadahosi: ","an10.115:3.2":"“ayam kho ayasma anando satthu ceva samvannito sambhavito ca vinnunam sabrahmacarinam. ","an10.115:3.3":"Pahoti cayasma anando imassa bhagavata sankhittena uddesassa udditthassa vittharena attham avibhattassa vittharena attham vibhajitum. ","an10.115:3.4":"Yannuna mayam yenayasma anando tenupasankameyyama; upasankamitva ayasmantam anandam etamattham patipuccheyyama. ","an10.115:3.5":"Yatha no ayasma anando byakarissati tatha nam dharessama”ti. ","an10.115:4.1":"Atha kho te bhikkhu yenayasma anando tenupasankamimsu; upasankamitva ayasmata anandena saddhim sammodimsu. ","an10.115:4.2":"Sammodaniyam katham saraniyam vitisaretva ekamantam nisidimsu. Ekamantam nisinna kho te bhikkhu ayasmantam anandam etadavocum: ","an10.115:5.1":"“Idam kho no, avuso ananda, bhagava sankhittena uddesam uddisitva vittharena attham avibhajitva utthayasana viharam pavittho: ","an10.115:5.2":"‘adhammo ca …pe… ","an10.115:5.3":"tatha patipajjitabban’ti. ","an10.115:6.1":"Tesam no, avuso, amhakam acirapakkantassa bhagavato etadahosi: ","an10.115:6.2":"‘idam kho no, avuso, bhagavata sankhittena uddesam uddisitva vittharena attham avibhajitva utthayasana viharam pavittho—","an10.115:6.3":"adhammo ca …pe… ","an10.115:6.4":"tatha patipajjitabbanti. ","an10.115:6.5":"Ko nu kho imassa bhagavata sankhittena uddesassa udditthassa vittharena attham avibhattassa vittharena attham vibhajeyya’ti? ","an10.115:7.1":"Tesam no, avuso, amhakam etadahosi: ","an10.115:7.2":"‘ayam kho ayasma anando satthu ceva samvannito sambhavito ca vinnunam sabrahmacarinam. ","an10.115:7.3":"Pahoti cayasma anando imassa bhagavata sankhittena uddesassa udditthassa vittharena attham avibhattassa vittharena attham vibhajitum. ","an10.115:7.4":"Yannuna mayam yenayasma anando tenupasankameyyama; upasankamitva ayasmantam anandam etamattham patipuccheyyama. ","an10.115:7.5":"Yatha no ayasma anando byakarissati tatha nam dharessama’ti. ","an10.115:7.6":"Vibhajatu ayasma anando”ti. ","an10.115:8.1":"“Seyyathapi, avuso, puriso saratthiko saragavesi sarapariyesanam caramano mahato rukkhassa titthato saravato atikkammeva mulam atikkamma khandham sakhapalase saram pariyesitabbam manneyya; ","an10.115:8.2":"evamsampadamidam ayasmantanam satthari sammukhibhute tam bhagavantam atisitva amhe etamattham patipucchitabbam mannatha. ","an10.115:8.3":"So havuso, bhagava janam janati passam passati, cakkhubhuto nanabhuto dhammabhuto brahmabhuto vatta pavatta atthassa ninneta amatassa data dhammassami tathagato. ","an10.115:8.4":"So ceva panetassa kalo ahosi yam tumhe bhagavantamyeva upasankamitva etamattham patipuccheyyatha. ","an10.115:8.5":"Yatha vo bhagava byakareyya tatha nam dhareyyatha”ti. ","an10.115:9.1":"“Addhavuso ananda, bhagava janam janati passam passati cakkhubhuto nanabhuto dhammabhuto brahmabhuto vatta pavatta atthassa ninneta amatassa data dhammassami tathagato. ","an10.115:9.2":"So ceva panetassa kalo ahosi yam mayam bhagavantamyeva upasankamitva etamattham patipuccheyyama, ","an10.115:9.3":"yatha no bhagava byakareyya tatha nam dhareyyama. ","an10.115:9.4":"Api cayasma anando satthu ceva samvannito sambhavito ca vinnunam sabrahmacarinam. ","an10.115:9.5":"Pahoti cayasma anando imassa bhagavata sankhittena uddesassa udditthassa vittharena attham avibhattassa vittharena attham vibhajitum. ","an10.115:9.6":"Vibhajatayasma anando agarum katva”ti. ","an10.115:10.1":"“Tenahavuso, sunatha, sadhukam manasi karotha, bhasissami”ti. ","an10.115:10.2":"“Evamavuso”ti kho te bhikkhu ayasmato anandassa paccassosum. ","an10.115:10.3":"Athayasma anando etadavoca: ","an10.115:11.1":"“Yam kho no, avuso, bhagava sankhittena uddesam uddisitva vittharena attham avibhajitva utthayasana viharam pavittho: ","an10.115:11.2":"‘adhammo ca, bhikkhave, veditabbo dhammo ca; ","an10.115:11.3":"anattho ca veditabbo attho ca. ","an10.115:11.4":"Adhammanca viditva dhammanca, anatthanca viditva atthanca yatha dhammo yatha attho tatha patipajjitabban’ti. ","an10.115:12.1":"Katamo cavuso, adhammo, katamo ca dhammo, katamo ca anattho, katamo ca attho? ","an10.115:13.1":"Micchaditthi, avuso, adhammo; ","an10.115:13.2":"sammaditthi dhammo; ","an10.115:13.3":"ye ca micchaditthipaccaya aneke papaka akusala dhamma sambhavanti, ayam anattho; ","an10.115:13.4":"sammaditthipaccaya ca aneke kusala dhamma bhavanaparipurim gacchanti, ayam attho. ","an10.115:14.1":"Micchasankappo, avuso, adhammo; ","an10.115:14.2":"sammasankappo dhammo … ","an10.115:14.3":"micchavaca, avuso, adhammo; ","an10.115:14.4":"sammavaca dhammo … ","an10.115:14.5":"micchakammanto, avuso, adhammo; ","an10.115:14.6":"sammakammanto dhammo … ","an10.115:14.7":"micchaajivo, avuso, adhammo; ","an10.115:14.8":"sammaajivo dhammo … ","an10.115:14.9":"micchavayamo, avuso, adhammo; ","an10.115:14.10":"sammavayamo dhammo … ","an10.115:14.11":"micchasati, avuso, adhammo; ","an10.115:14.12":"sammasati dhammo … ","an10.115:14.13":"micchasamadhi, avuso, adhammo; ","an10.115:14.14":"sammasamadhi dhammo … ","an10.115:14.15":"micchananam, avuso, adhammo; ","an10.115:14.16":"sammananam dhammo …. ","an10.115:15.1":"Micchavimutti, avuso, adhammo; ","an10.115:15.2":"sammavimutti dhammo; ","an10.115:15.3":"ye ca micchavimuttipaccaya aneke papaka akusala dhamma sambhavanti, ayam anattho; ","an10.115:15.4":"sammavimuttipaccaya ca aneke kusala dhamma bhavanaparipurim gacchanti, ayam attho. ","an10.115:16.1":"Ayam kho no, avuso, bhagava sankhittena uddesam uddisitva vittharena attham avibhajitva utthayasana viharam pavittho: ","an10.115:16.2":"‘adhammo ca, bhikkhave, veditabbo dhammo ca …pe… ","an10.115:16.3":"tatha patipajjitabban’ti, imassa kho aham, avuso, bhagavata sankhittena uddesassa udditthassa vittharena attham avibhattassa evam vittharena attham ajanami. ","an10.115:16.4":"Akankhamana ca pana tumhe, avuso, bhagavantamyeva upasankamitva etamattham patipuccheyyatha. ","an10.115:16.5":"Yatha vo bhagava byakaroti tatha nam dhareyyatha”ti. ","an10.115:17.1":"“Evamavuso”ti kho te bhikkhu ayasmato anandassa bhasitam abhinanditva anumoditva utthayasana yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","an10.115:18.1":"“Yam kho no bhagava sankhittena uddesam uddisitva vittharena attham avibhajitva utthayasana viharam pavittho: ","an10.115:18.2":"‘adhammo ca, bhikkhave, veditabbo …pe… ","an10.115:18.3":"tatha patipajjitabban’ti. ","an10.115:19.1":"Tesam no, bhante, amhakam acirapakkantassa bhagavato etadahosi: ","an10.115:19.2":"‘idam kho no, avuso, bhagava sankhittena uddesam uddisitva vittharena attham avibhajitva utthayasana viharam pavittho—","an10.115:19.3":"adhammo ca, bhikkhave, veditabbo …pe… ","an10.115:19.4":"tatha patipajjitabbanti. ","an10.115:19.5":"Ko nu kho imassa bhagavata sankhittena uddesassa udditthassa vittharena attham avibhattassa vittharena attham vibhajeyya’ti? ","an10.115:20.1":"Tesam no, bhante, amhakam etadahosi: ","an10.115:20.2":"‘ayam kho ayasma anando satthu ceva samvannito sambhavito ca vinnunam sabrahmacarinam. ","an10.115:20.3":"Pahoti cayasma anando imassa bhagavata sankhittena uddesassa udditthassa vittharena attham avibhattassa vittharena attham vibhajitum. ","an10.115:20.4":"Yannuna mayam yenayasma anando tenupasankameyyama; upasankamitva ayasmantam anandam etamattham patipuccheyyama. ","an10.115:20.5":"Yatha no ayasma anando byakarissati tatha nam dharessama’ti. ","an10.115:21.1":"Atha kho mayam, bhante, yenayasma anando tenupasankamimha; upasankamitva ayasmantam anandam etamattham apucchimha. ","an10.115:21.2":"Tesam no, bhante, ayasmata anandena imehi akarehi imehi padehi imehi byanjanehi attho suvibhatto”ti. ","an10.115:22.1":"“Sadhu sadhu, bhikkhave. ","an10.115:22.2":"Pandito, bhikkhave, anando. ","an10.115:22.3":"Mahapanno, bhikkhave, anando. ","an10.115:22.4":"Mancepi tumhe, bhikkhave, upasankamitva etamattham patipuccheyyatha, ahampi cetam evamevam byakareyyam yatha tam anandena byakatam. ","an10.115:22.5":"Eso ceva tassa attho evanca nam dhareyyatha”ti. ","an10.115:22.6":"Tatiyam. "}