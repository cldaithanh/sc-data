{"an4.201:0.1":"Anguttara Nikaya 4.201 ","an4.201:0.2":"21. Sappurisavagga ","an4.201:0.3":"Sikkhapadasutta ","an4.201:1.1":"“Asappurisanca vo, bhikkhave, desessami, asappurisena asappurisataranca; ","an4.201:1.2":"sappurisanca, sappurisena sappurisataranca. ","an4.201:1.3":"Tam sunatha, sadhukam manasi karotha, bhasissami”ti. ","an4.201:1.4":"“Evam, bhante”ti kho te bhikkhu bhagavato paccassosum. ","an4.201:1.5":"Bhagava etadavoca: ","an4.201:2.1":"“Katamo ca, bhikkhave, asappuriso? ","an4.201:2.2":"Idha, bhikkhave, ekacco panatipati hoti, adinnadayi hoti, kamesumicchacari hoti, musavadi hoti, suramerayamajjapamadatthayi hoti. ","an4.201:2.3":"Ayam vuccati, bhikkhave, asappuriso. ","an4.201:3.1":"Katamo ca, bhikkhave, asappurisena asappurisataro? ","an4.201:3.2":"Idha, bhikkhave, ekacco attana ca panatipati hoti, paranca panatipate samadapeti; ","an4.201:3.3":"attana ca adinnadayi hoti, paranca adinnadane samadapeti; ","an4.201:3.4":"attana ca kamesumicchacari hoti, paranca kamesumicchacare samadapeti; ","an4.201:3.5":"attana ca musavadi hoti, paranca musavade samadapeti; ","an4.201:3.6":"attana ca suramerayamajjapamadatthayi hoti, paranca suramerayamajjapamadatthane samadapeti. ","an4.201:3.7":"Ayam vuccati, bhikkhave, asappurisena asappurisataro. ","an4.201:4.1":"Katamo ca, bhikkhave, sappuriso? ","an4.201:4.2":"Idha, bhikkhave, ekacco panatipata pativirato hoti, adinnadana pativirato hoti, kamesumicchacara pativirato hoti, musavada pativirato hoti, suramerayamajjapamadatthana pativirato hoti. ","an4.201:4.3":"Ayam vuccati, bhikkhave, sappuriso. ","an4.201:5.1":"Katamo ca, bhikkhave, sappurisena sappurisataro? ","an4.201:5.2":"Idha, bhikkhave, ekacco attana ca panatipata pativirato hoti, paranca panatipata veramaniya samadapeti; ","an4.201:5.3":"attana ca adinnadana pativirato hoti, paranca adinnadana veramaniya samadapeti; ","an4.201:5.4":"attana ca kamesumicchacara pativirato hoti, paranca kamesumicchacara veramaniya samadapeti; ","an4.201:5.5":"attana ca musavada pativirato hoti, paranca musavada veramaniya samadapeti; ","an4.201:5.6":"attana ca suramerayamajjapamadatthana pativirato hoti, paranca suramerayamajjapamadatthana veramaniya samadapeti. ","an4.201:5.7":"Ayam vuccati, bhikkhave, sappurisena sappurisataro”ti. ","an4.201:5.8":"Pathamam. "}