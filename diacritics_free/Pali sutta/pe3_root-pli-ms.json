{"pe3:0.1":"Petakopadesa ","pe3:0.2":"3. Suttadhitthanatatiyabhumi ","pe3:1.1":"Tattha katamam suttadhitthanam? ","pe3:2.1":"Lobhadhitthanam dosadhitthanam mohadhitthanam alobhadhitthanam adosadhitthanam amohadhitthanam kayakammadhitthanam vacakammadhitthanam manokammadhitthanam saddhindriyadhitthanam viriyindriyadhitthanam satindriyadhitthanam samadhindriyadhitthanam pannindriyadhitthanam. ","pe3:3.1":"Tattha katamam lobhadhitthanam? ","pe3:4.1":"“Vitakkamathitassa jantuno, ","pe3:4.2":"Tibbaragassa subhanupassino; ","pe3:4.3":"Bhiyyo tanha pavaddhati, ","pe3:4.4":"Esa kho galham karoti bandhanam”. ","pe3:5.1":"Vitakkamathitassati kamarago. ","pe3:5.2":"Subhanupassinoti kamaragavatthu. ","pe3:5.3":"Bhiyyo tanha pavaddhatiti kamatanha. ","pe3:5.4":"Esa galham karoti bandhananti ragam, iti yo yo dhammo mulanikkhitto, so yevettha dhammo uggavahitabbo. ","pe3:5.5":"Na bhagava ekam dhammam arabbha annam dhammam deseti. ","pe3:5.6":"Yassa vitakketi kamavitakko tameva vitakkam kamavitakkena niddisiyati. ","pe3:5.7":"Tibbaragassati tasseva vitakkassa vatthum niddisati. ","pe3:5.8":"Subhanupassino bhiyyo tanha pavaddhatiti tameva ragam kamatanhati niddisati. ","pe3:5.9":"Esa galham karoti bandhananti tameva tanhasamyojanam niddisati. ","pe3:5.10":"Evam gathasu anuminitabbam. ","pe3:5.11":"Evam saveyyakaranesu. ","pe3:6.1":"Tattha bhagava ekam dhammam tividham niddisati, nissandato hetuto phalato. ","pe3:7.1":"“Dadam piyo hoti bhajanti nam bahu, ","pe3:7.2":"Kittinca pappoti yaso ca vaddhati; ","pe3:7.3":"Amankubhuto parisam vigahati, ","pe3:7.4":"Visarado hoti naro amacchari”. ","pe3:8.1":"Dadanti yam yam danam, idam danamayikam punnakriyam. ","pe3:8.2":"Tattha hetu. ","pe3:8.3":"Yancetam. ","pe3:8.4":"Bhajanti nam bahu, kittinti yo ca kalyano kittisaddo loke abbhuggacchati, yam bahukassa janassa piyo bhavati manapo ca. ","pe3:8.5":"Yanca avippatisari kalam karoti ayam nissando. ","pe3:8.6":"Yam kayassa bheda devesu upapajjatiti idam phalam. ","pe3:8.7":"Idam lobhadhitthanam. ","pe3:9.1":"Tattha katamam dosadhitthanam? ","pe3:10.1":"“Yo panamatipateti, ","pe3:10.2":"musavadanca bhasati; ","pe3:10.3":"Loke adinnam adiyati, ","pe3:10.4":"paradaranca gacchati; ","pe3:10.5":"Suramerayapananca, ","pe3:10.6":"yo naro anuyunjati. ","pe3:11.1":"Appahaya panca verani, ","pe3:11.2":"dussilo iti vuccati; ","pe3:11.3":"Kayassa bheda duppanno, ","pe3:11.4":"nirayam sopapajjati”. ","pe3:12.1":"Yo panamatipatetiti duttho panamatipateti. ","pe3:12.2":"Musavadanca bhasatiti dosopaghataya musavadanca bhasati. ","pe3:12.3":"Suramerayapananca, yo naro anuyunjatiti doso nidanam. ","pe3:12.4":"Yo ca suramerayapanam anuyunjati yathaparadaravihari amitta janayanti. ","pe3:13.1":"Panca verani appahayati pancannam bhikkhapadanam samatikkamanam sabbesam dosajanam sa pannatti, teneva dosajanitena kammena dussilo iti vuccati sopi dhammo hetuna niddisitabbo, nissandena phalena ca. ","pe3:14.1":"Tini balassa balalakkhanani—","pe3:14.2":"dubbhasitabhasi ca hoti, duccintitacinti ca dukkatakammakari ca. ","pe3:14.3":"Tattha yam kayena ca vacaya ca parakkamati, idamassa dukkatakammakari. ","pe3:14.4":"Tayam yatha ca musavadam bhasati yatha pubbaniddittham, idamassa dubbhasita. ","pe3:14.5":"Yanca sankappeti manoduccaritam byapadam, idamassa duccintitacintita. ","pe3:14.6":"Yam so imehi tihi balalakkhanehi samannagato tini tajjani dukkhani domanassani anubhavati, so ca hoti sabhaggato va parisaggato va tajjam katham kathanti. ","pe3:14.7":"Yada bhavati so ca panatipatadidasaakusalakammapatho, so tatonidanam dukkham domanassam patisamvedetiti. ","pe3:14.8":"Puna caparam yada passati coram rajaparadhikam ranna gahitam jivita voropetam, tassevam bhavati sace mamampi raja janeyya mamampi raja gahapetva jivita voropeyyati, so tatonidanam dukkham domanassam patisamvedeti. ","pe3:14.9":"Puna caparam balo yada bhavati asana samarulho yava ya me gati bhavissati ito pecca param maranati so tatonidanam dukkham domanassam patisamvedeti iti balalakkhanam hetu. ","pe3:14.10":"Tini tajjani dukkhani nissando. ","pe3:14.11":"Kayassa bheda nirayesu upapajjati, idam phalam. ","pe3:14.12":"Idam dosadhitthanam. ","pe3:15.1":"Tattha katamam mohadhitthanam? ","pe3:16.1":"“Satanceva sahassanam, ","pe3:16.2":"kappanam samsarissati; ","pe3:16.3":"Atha vapi tato bhiyyo, ","pe3:16.4":"gabbha gabbham gamissatha. ","pe3:17.1":"Anupadaya buddhavacanam, ","pe3:17.2":"Sankhare attato upadaya; ","pe3:17.3":"Dukkhassantam karissanti, ","pe3:17.4":"Thanametam na vijjati”. ","pe3:18.1":"Yo yam anamataggasamsaram samapanno jayate ca miyate ca, ayam avijjahetuka. ","pe3:18.2":"Yanipi ca sankharanam payojanani, tanipi avijjapaccayani, yam adassanam buddhavacanassa, ayam avijjasutteyeva niddittham. ","pe3:18.3":"Yo ca sankhare attato harati pancakkhandhe panca ditthiyo upagacchati. ","pe3:18.4":"“Etam mama, esohamasmi, eso me atta”ti idam suttam avijjaya nikkhittam, avijjaya nikkhipitam. ","pe3:18.5":"Evam sattha sutte nayena dhammena niddisati. ","pe3:18.6":"Asadharanena tamyeva tattha niddisitabbam. ","pe3:18.7":"Na annam. ","pe3:19.1":"Ye hi keci, bhikkhave, samana va brahmana va “idam dukkhan”ti nappajananti cattari saccani vittharena, yam tattha appajanana, idam dukkham, ayam hetu. ","pe3:19.2":"Appajananto vividhe sankhare abhisankharoti, ayam nissando. ","pe3:19.3":"Yanca ditthigatani paramasati “idameva saccam moghamannan”ti ayam nissando. ","pe3:19.4":"Yam punabbhavam nibbatteti, idam phalam. ","pe3:19.5":"Ayampi dhammo saniddittho hetuto ca phalato ca nissandato ca. ","pe3:20.1":"Ettha pana keci dhamma sadharana bhavanti. ","pe3:20.2":"Hetu khalu aditoyeva sutte nikkhipissanti. ","pe3:20.3":"Yatha kim bhave cattarimani, bhikkhave, agatigamanani. ","pe3:20.4":"Tattha yanca chandagatim gacchati yanca bhayagatim gacchati, ayam lobho akusalamulam. ","pe3:20.5":"Yam dosa, ayam dosoyeva. ","pe3:20.6":"Yam moha, ayam mohoyeva. ","pe3:20.7":"Evam imani tini akusalamulani aditoyeva upaparikkhitabbani. ","pe3:20.8":"Yattha ekam niddisitabbam, tattha ekam niddisiyati. ","pe3:20.9":"Tatha dve yatha tini, na hi adihi anikkhitte hetu va nissando va phalam va niddisitabbam. ","pe3:21.1":"Ayancettha gatha—","pe3:22.1":"“Chanda dosa bhaya moha, ","pe3:22.2":"yo dhammam ativattati; ","pe3:22.3":"Nihiyati tassa yaso, ","pe3:22.4":"kalapakkheva candima”. ","pe3:23.1":"Kattha chanda ca ayam lobho yatha niddittham pubbe. ","pe3:23.2":"Idam mohadhitthanam. ","pe3:24.1":"Tattha katamam alobhadhitthanam? ","pe3:25.1":"“Asubhanupassim viharantam, ","pe3:25.2":"Indriyesu susamvutam; ","pe3:25.3":"Bhojanamhi ca mattannum, ","pe3:25.4":"Saddham araddhaviriyam; ","pe3:25.5":"Tam ve nappasahati maro, ","pe3:25.6":"Vato selamva pabbatan”ti. ","pe3:26.1":"Tattha ya asubhaya upaparikkha, ayam kamesu adinavadassanena pariccago. ","pe3:26.2":"Indriyesu susamvuto tasseva alobhassa paripuriyam mama ayatanasocitam anupadaya. ","pe3:26.3":"Bhojanamhi ca mattannunti rasatanhapahanam. ","pe3:26.4":"Iti ayam alobho asubhanupassitaya vatthuto dharayati, so alobho hetu. ","pe3:26.5":"Indriyesu guttadvarataya gocarato dharayati, bhojanemattannutaya parato dharayati, ayam nissando. ","pe3:26.6":"Tam ve nappasahati maro, vato selam va pabbatanti, idam phalam. ","pe3:26.7":"Iti yoyeva dhammo adimhi nikkhitto, soyeva majjhe ceva avasane ca. ","pe3:27.1":"Naham, bhikkhave, annam ekadhammampi samanupassami asamuppannassa kamacchandassa anuppadaya uppannassa va pahanaya, yathayidam asubhanimittam. ","pe3:27.2":"Tattha asubhanimittam manasikarontassa anuppanno ceva kamacchando na uppajjati, uppanno ca kamacchando pahiyati. ","pe3:27.3":"Idam alobhassa vatthu. ","pe3:27.4":"Yam puna anuppanno kamarago pariyadiyati ruparagam aruparagam, iti phalam. ","pe3:27.5":"Iti ayampi ca dhammo niddittho hetuto ca nissandato ca phalato ca. ","pe3:27.6":"Idam alobhadhitthanam. ","pe3:28.1":"Tattha katamam adosadhitthanam? ","pe3:29.1":"“Ekampi ce panamadutthacitto, ","pe3:29.2":"Mettayati kusalo tena hoti; ","pe3:29.3":"Sabbe ca pane manasanukampam, ","pe3:29.4":"Pahutamariyo pakaroti punnam”. ","pe3:30.1":"Ekampi ce panamadutthacitto mettayatiti ayam adoso. ","pe3:30.2":"Nigghatena assado, kusalo tena hotiti tena kusalena dhammena samyutto dhammapannattim gacchati. ","pe3:30.3":"Kusaloti yatha pannaya panno pandiccena pandito. ","pe3:30.4":"Pahutamariyo pakaroti punnanti tassayeva vipako ayam lokiyassa, na hi lokuttarassa. ","pe3:30.5":"Tattha ya mettayana, ayam hetu. ","pe3:30.6":"Yam kusalo bhavati ayam nissando. ","pe3:30.7":"Yava abyapajjo bhumiyam bahupunnam pasavati, idam phalam. ","pe3:30.8":"Iti adoso niddittho hetuto ca nissandato ca phalato ca. ","pe3:31.1":"Ekadasanisamsa mettaya cetovimuttiya. ","pe3:31.2":"Tattha ya mettacetovimutti, ayam ariyadhammesu ragaviraga cetovimutti, lokikaya bhumika hetu, yam sukham ayatim manapo hoti manussanam, ime ekadasa dhamma nissando. ","pe3:31.3":"Yanca akatavi brahmakaye upapajjati. ","pe3:31.4":"Idam phalam. ","pe3:31.5":"Idam adosadhitthanam. ","pe3:32.1":"Tattha katamam amohadhitthanam? ","pe3:33.1":"“Panna hi settha lokasmim, ","pe3:33.2":"yayam nibbedhagamini; ","pe3:33.3":"Yaya samma pajanati, ","pe3:33.4":"jatimaranasankhayam”. ","pe3:34.1":"Panna hi setthati vatthum. ","pe3:34.2":"Nibbedhagaminiti nibbanagaminiyam yathabhutam pativijjhati. ","pe3:34.3":"Samma pajanati, jatimaranasankhayanti amoho. ","pe3:34.4":"Pannati hetu. ","pe3:34.5":"Yam pajanati ayam nissando. ","pe3:34.6":"Yo jatimaranasankhayo, idam phalam. ","pe3:34.7":"Iti amoho niddittho hetuna ca nissandena ca phalena ca. ","pe3:35.1":"Tinimani, bhikkhave, indriyani anannatannassamitindriyam annindriyam annatavindriyam. ","pe3:35.2":"Tattha katamam anannatannassamitindriyam? ","pe3:35.3":"Idha, bhikkhave, bhikkhu anabhisametassa dukkhassa ariyasaccassa abhisamayaya chandam janeti vayamati, viriyam arabhati, cittam pagganhati padahati. ","pe3:35.4":"Evam catunnam ariyasaccanam katabbam. ","pe3:35.5":"Tattha katamam annindriyam? ","pe3:35.6":"Idha, bhikkhave, bhikkhu “idam dukkham ariyasaccan”ti yathabhutam pajanati, ya ca maggo, idam annindriyam. ","pe3:35.7":"Asavakkhaya anasavo hoti, idam vuccati annatavindriyam. ","pe3:35.8":"Tathayam panna, ayam hetu. ","pe3:35.9":"Yam chandam janeti vayamati, ya pajanati, ayam nissando. ","pe3:35.10":"Yena sabbaso asavanam khaya hetu, yam khaye nanamuppajjati, anuppade nananca, ayam nissando. ","pe3:35.11":"Yam arahattam, idam phalam. ","pe3:35.12":"Tattha khina me jati, vusitam brahmacariyam, katam karaniyanti, idam khaye nanam. ","pe3:35.13":"Naparam itthattayati pajanamiti idam anuppade nanam. ","pe3:35.14":"Iti imani indriyani amoho niddittho hetuna ca nissandena ca phalena ca. ","pe3:35.15":"Imani asadharanani nidditthani. ","pe3:36.1":"Tattha katamani kusalamulani sadharanani? ","pe3:36.2":"Kusalanca vo, bhikkhave, desessami kusalamulanceva. ","pe3:36.3":"Tattha katamam kusalamulam? ","pe3:36.4":"Alobho adoso amoho. ","pe3:36.5":"Tattha katamam kusalam? ","pe3:36.6":"Attha sammattani sammaditthi yava sammasamadhi. ","pe3:36.7":"Tattha yani kusalamulani, ayam hetu. ","pe3:36.8":"Yanca alobho tini kammani samutthapeti sankappam vayamam samadhinca, ayam alobhassa nissando. ","pe3:36.9":"Tattha yo adoso, ayam hetu. ","pe3:36.10":"Yam tayo dhamme patthapeti sammavacam sammakammantam sammaajivanca, ayam nissando. ","pe3:36.11":"Tattha yo amoho hetu, yam dve dhamme upatthapeti aviparitadassanampi ca anabhilapanam, ayam nissando. ","pe3:36.12":"Imassa brahmacariyassa yam phalam, ta dve vimuttiyo ragaviraga cetovimutti avijja viraga ca pannavimutti, idam phalam. ","pe3:36.13":"Iti imani tini kusalamulani nidditthani hetuto ca nissandato ca phalato ca. ","pe3:36.14":"Evam sadharanani kusalani pativijjhitabbani. ","pe3:37.1":"Yattha duve yattha tini. ","pe3:37.2":"Ayancettha gatha. ","pe3:38.1":"“Tulamatulanca sambhavam, ","pe3:38.2":"Bhavasankharamavassaji muni; ","pe3:38.3":"Ajjhattarato samahito, ","pe3:38.4":"Abhindi kavacamivattasambhavan”ti. ","pe3:39.1":"Tulamatulanca sambhavanti tulasankhatam atulasankhatam. ","pe3:39.2":"Tattha ye sankhata tulam, te dve dhamma assado ca adinavo ca tulita bhavanti. ","pe3:39.3":"Ettako kamesu assado. ","pe3:39.4":"Ettako adinavo imassa, idam nissarananti iti nibbanam pajanati. ","pe3:39.5":"Dvihi karanehi atulam na ca sakka tulayitum. ","pe3:39.6":"Ettakam etam netam paramatthiti tena atulam. ","pe3:39.7":"Atha papuna ratanam karitva acchariyabhavena atulam. ","pe3:39.8":"Tattha kusalassa ca abhisambhava janana passana, ayam amoho. ","pe3:39.9":"Yam tattha nata osirana bhavasankharanam, ayam alobho. ","pe3:39.10":"Yam ajjhattarato samahitoti vikkhepapatisamharana, ayam adoso. ","pe3:39.11":"Iti imani tini kusalamulani. ","pe3:39.12":"Tulamatulasambhavanti ayam amoho. ","pe3:39.13":"Yo bhavasankharanam samosaranam lobho sammasamadhinam assado, ayam hetu. ","pe3:39.14":"Yam ajjhattarato avijjandakosam sambhedo, ayam nissando. ","pe3:39.15":"Sa pavatti imani tini nidditthani kusalamulani hetuto ca nissandato ca phalato ca. ","pe3:40.1":"Ettavata esa pavatti ca nivatti ca akusalamulehi pavattati, kusalamulehi nivattatiti imehi ca tihi sabbam akusalamulam samosaranam gacchati. ","pe3:40.2":"So dhamme va vacanato niddittho tanhati va kodhoti va asampajannanti va anusayoti va makkhoti va palasoti va assatiti va issati va macchariyanti va annananti va, tehi ye ca vatthuhi niddisitabbam. ","pe3:40.3":"Yassimani dve vacanani dhammapadani nidditthani na so atthi kilesa, yo imesu navasu padesu samodhanam samosaranam gacchati. ","pe3:40.4":"Ayam kileso, na ca lobho, na ca doso, na ca moho. ","pe3:41.1":"Yatha akusalamulani, evam kusalani patikkhepena niddisitabbani. ","pe3:41.2":"Idam amohadhitthanam. ","pe3:42.1":"Tattha katamam kayakammadhitthanam? ","pe3:43.1":"“Kayena kusalam kare, ","pe3:43.2":"assa kayena samvuto; ","pe3:43.3":"Kayaduccaritam hitva, ","pe3:43.4":"kayena sucaritam care”. ","pe3:44.1":"Tinimani, bhikkhave, sucaritani. ","pe3:44.2":"Panatipata veramani, adinnadana veramani, kamesumicchacara veramani, idam kayakammadhitthanam. ","pe3:45.1":"Tattha katamam vacakammadhitthanam? ","pe3:46.1":"“Subhasitam uttamamahu santo, ","pe3:46.2":"Dhammam bhane nadhammam tam dutiyam; ","pe3:46.3":"Piyam bhane nappiyam tam tatiyam, ","pe3:46.4":"Saccam bhane nalikam tam catuttham”. ","pe3:47.1":"Cattarimani ca vacisucaritani idam vacakammadhitthanam. ","pe3:48.1":"Tattha katamam manokammadhitthanam? ","pe3:49.1":"“Manena kusalam kammam, ","pe3:49.2":"manasa samvuto bhave; ","pe3:49.3":"Manoduccaritam hitva, ","pe3:49.4":"manasa sucaritam care”. ","pe3:50.1":"Tinimani manosucaritani, anabhijjha, abyapado, sammaditthi, idam manokammadhitthanam. ","pe3:50.2":"Imani asadharanani suttani. ","pe3:51.1":"Tattha katamani sadharanani suttani? ","pe3:52.1":"“Vacanurakkhi manasa susamvuto, ","pe3:52.2":"Kayena ca nakusalam kayira; ","pe3:52.3":"Ete tayo kammapathe visodhaye, ","pe3:52.4":"Aradhaye maggamisippaveditam”. ","pe3:53.1":"Tisso ima, bhikkhave, parisuddhiyo—","pe3:53.2":"kayakammaparisuddhi, vacakammaparisuddhi, manokammaparisuddhi. ","pe3:54.1":"Tattha katama kayakammaparisuddhi? ","pe3:54.2":"Panatipata veramani, adinnadana veramani, kamesumicchacara veramani. ","pe3:54.3":"Tattha katama vacikammaparisuddhi? ","pe3:54.4":"Musavada veramani …pe… ","pe3:54.5":"samphappalapa veramani. ","pe3:54.6":"Tattha katama manokammaparisuddhi? ","pe3:54.7":"Anabhijjha abyapado sammaditthi. ","pe3:54.8":"Idam sadharanasuttam. ","pe3:55.1":"Iti sadharanani ca suttani asadharanani ca suttani pativijjhitabbani. ","pe3:55.2":"Pativijjhitva vacaya kayena ca suttassa attho niddisitabbo. ","pe3:56.1":"Tattha katamam saddhindriyadhitthanam? ","pe3:57.1":"“Yassa saddha tathagate, ","pe3:57.2":"acala suppatitthita; ","pe3:57.3":"Silanca yassa kalyanam, ","pe3:57.4":"ariyakantam pasamsitam. ","pe3:58.1":"Sanghe pasado yassatthi, ","pe3:58.2":"ujubhutanca dassanam; ","pe3:58.3":"Adaliddoti tam ahu, ","pe3:58.4":"amogham tassa jivitam. ","pe3:59.1":"Saddha ve nandika aradhiko, ","pe3:59.2":"No tassa saddhoti; ","pe3:59.3":"Sabbam siyati bhagavantam, ","pe3:59.4":"Tatharupo dhammasampasado”. ","pe3:60.1":"Idam saddhindriyadhitthanam. ","pe3:61.1":"Tattha katamam viriyadhitthanam? ","pe3:62.1":"“Arambhatha nikkamatha, ","pe3:62.2":"yunjatha buddhasasane; ","pe3:62.3":"Dhunatha maccuno senam, ","pe3:62.4":"nalagaramva kunjaro”. ","pe3:63.1":"Cattarome, bhikkhave, sammappadhana, idam viriyadhitthanam. ","pe3:64.1":"Tattha katamam satindriyadhitthanam? ","pe3:65.1":"“Satimato sada bhaddam, ","pe3:65.2":"bhaddamatthu satimato; ","pe3:65.3":"Satimato sada seyyo, ","pe3:65.4":"satima sukhamedhati”. ","pe3:66.1":"Cattaro satipatthana vittharena katabba, idam satindriyadhitthanam. ","pe3:67.1":"Tattha katamam samadhindriyadhitthanam? ","pe3:68.1":"“Akankhato te naradammasarathi, ","pe3:68.2":"Deva manussa manasa vicintitam; ","pe3:68.3":"Sabbe na janna kasinapi panino, ","pe3:68.4":"Santam samadhim aranam nisevato”. ","pe3:69.1":"Tayome, bhikkhave, samadhi—","pe3:69.2":"savitakko savicaro, avitakko vicaramatto, avitakko avicaro. ","pe3:69.3":"Idam samadhindriyadhitthanam. ","pe3:70.1":"Tattha katamam pannindriyadhitthanam? ","pe3:71.1":"Panna hi settha lokasminti vittharena. ","pe3:72.1":"Tisso ima, bhikkhave, panna—","pe3:72.2":"sutamayi, cintamayi, bhavanamayi, idam pannindriyadhitthanam suttam, imani indriyadhitthanani asadharanani suttani. ","pe3:73.1":"Tattha katamani sadharanani indriyadhitthanani suttani? ","pe3:74.1":"“Avitarago kamesu, ","pe3:74.2":"yassa pancindriya mudu; ","pe3:74.3":"Saddha sati ca viriyam, ","pe3:74.4":"samatho ca vipassana; ","pe3:74.5":"Tadisam bhikkhumasajja, ","pe3:74.6":"pubbeva upahannati”. ","pe3:75.1":"Pancimani indriyani. ","pe3:75.2":"Saddhindriyadiindriyam datthabbam. ","pe3:75.3":"Tisu aveccappasade vittharena suttam katabbam. ","pe3:75.4":"Imani sadharanani indriyadhitthanani suttani. ","pe3:75.5":"Yam yassa sambandham kusalassa va akusalassa va tena tena adhitthanena tam suttam niddisitabbam, natthanno dhammo niddisitabbo. ","pe3:75.6":"Tattha sadharanam kusalam napi kusalam akusalam yatha sadharanani ca kusalamulani sadharanani ca akusalamulani uppannam kamavitakkam pajahati …pe… ","pe3:75.7":"cattaro sammappadhana kusalam akusalanca. ","pe3:76.1":"Tatthima uddanagatha ","pe3:77.1":"Vitakko hi mamatthiko, ","pe3:77.2":"dadam piyo naro iti; ","pe3:77.3":"Yo panamatipateti, ","pe3:77.4":"tini tassa balalakkhanam. ","pe3:78.1":"Satanceva sahassanam, ","pe3:78.2":"ye ca samanabrahmana; ","pe3:78.3":"Chanda dosa bhaya moha, ","pe3:78.4":"catuhi agatihi ca. ","pe3:79.1":"Asubhanupassim viharantam, ","pe3:79.2":"Nimittesu asubha ca; ","pe3:79.3":"Ekampi ce piyam panam, ","pe3:79.4":"Mitta sace subhasita. ","pe3:80.1":"Panna hi settha lokasmim, ","pe3:80.2":"Anunna tini indriyani; ","pe3:80.3":"Kusalakusalamulani ca, ","pe3:80.4":"Tulamatulanca sambhavam. ","pe3:81.1":"Kayena kusalam kare, ","pe3:81.2":"Tini sucaritani ca; ","pe3:81.3":"Subhasitam uttamamahu, ","pe3:81.4":"Santo vacisucaritani ca. ","pe3:82.1":"Kayena ca kusalam kayira, ","pe3:82.2":"Manoduccaritani ca; ","pe3:82.3":"Kayanurakkhi ca sada, ","pe3:82.4":"Tisso ca parisuddhiyo. ","pe3:83.1":"Yassa saddha tathagate, ","pe3:83.2":"samuppade ca desito; ","pe3:83.3":"Arambhatha nikkamatha, ","pe3:83.4":"ya ca sammappadhanata. ","pe3:84.1":"Satimato sada bhaddam, ","pe3:84.2":"satipatthanabhavana; ","pe3:84.3":"Akankhato ca anannanam, ","pe3:84.4":"ye ca tini samadhayo. ","pe3:85.1":"Panna hi settha lokasmim, ","pe3:85.2":"tisso panna pakasita; ","pe3:85.3":"Avitarago kamesu, ","pe3:85.4":"tatheva pancindriya. ","pe3:86.1":"Iti therassa mahakaccayanassa jambuvanavasino petakopadese tatiyabhumi suttadhitthanam nama. "}