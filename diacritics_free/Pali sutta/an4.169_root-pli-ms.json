{"an4.169:0.1":"Anguttara Nikaya 4.169 ","an4.169:0.2":"17. Patipadavagga ","an4.169:0.3":"Sasankharasutta ","an4.169:1.1":"“Cattarome, bhikkhave, puggala santo samvijjamana lokasmim. ","an4.169:1.2":"Katame cattaro? ","an4.169:1.3":"Idha, bhikkhave, ekacco puggalo dittheva dhamme sasankharaparinibbayi hoti. ","an4.169:1.4":"Idha pana, bhikkhave, ekacco puggalo kayassa bheda sasankharaparinibbayi hoti. ","an4.169:1.5":"Idha pana, bhikkhave, ekacco puggalo dittheva dhamme asankharaparinibbayi hoti. ","an4.169:1.6":"Idha pana, bhikkhave, ekacco puggalo kayassa bheda asankharaparinibbayi hoti. ","an4.169:2.1":"Kathanca, bhikkhave, puggalo dittheva dhamme sasankharaparinibbayi hoti? ","an4.169:2.2":"Idha, bhikkhave, bhikkhu asubhanupassi kaye viharati, ahare patikulasanni, sabbaloke anabhiratisanni, sabbasankharesu aniccanupassi. ","an4.169:2.3":"Maranasanna kho panassa ajjhattam supatthita hoti. ","an4.169:2.4":"So imani panca sekhabalani upanissaya viharati—","an4.169:2.5":"saddhabalam, hiribalam, ottappabalam, viriyabalam, pannabalam. ","an4.169:2.6":"Tassimani pancindriyani adhimattani patubhavanti—","an4.169:2.7":"saddhindriyam, viriyindriyam, satindriyam, samadhindriyam, pannindriyam. ","an4.169:2.8":"So imesam pancannam indriyanam adhimattatta dittheva dhamme sasankharaparinibbayi hoti. ","an4.169:2.9":"Evam kho, bhikkhave, puggalo dittheva dhamme sasankharaparinibbayi hoti. ","an4.169:3.1":"Kathanca, bhikkhave, puggalo kayassa bheda sasankharaparinibbayi hoti? ","an4.169:3.2":"Idha, bhikkhave, bhikkhu asubhanupassi kaye viharati, ahare patikulasanni, sabbaloke anabhiratisanni, sabbasankharesu aniccanupassi. ","an4.169:3.3":"Maranasanna kho panassa ajjhattam supatthita hoti. ","an4.169:3.4":"So imani panca sekhabalani upanissaya viharati—","an4.169:3.5":"saddhabalam, hiribalam, ottappabalam, viriyabalam, pannabalam. ","an4.169:3.6":"Tassimani pancindriyani muduni patubhavanti—","an4.169:3.7":"saddhindriyam, viriyindriyam, satindriyam, samadhindriyam, pannindriyam. ","an4.169:3.8":"So imesam pancannam indriyanam mudutta kayassa bheda sasankharaparinibbayi hoti. ","an4.169:3.9":"Evam kho, bhikkhave, puggalo kayassa bheda sasankharaparinibbayi hoti. ","an4.169:4.1":"Kathanca, bhikkhave, puggalo dittheva dhamme asankharaparinibbayi hoti? ","an4.169:4.2":"Idha, bhikkhave, bhikkhu vivicceva kamehi …pe… pathamam jhanam …pe… dutiyam jhanam …pe… tatiyam jhanam …pe… catuttham jhanam upasampajja viharati. ","an4.169:4.3":"So imani panca sekhabalani upanissaya viharati—","an4.169:4.4":"saddhabalam …pe… pannabalam. ","an4.169:4.5":"Tassimani pancindriyani adhimattani patubhavanti—","an4.169:4.6":"saddhindriyam …pe… pannindriyam. ","an4.169:4.7":"So imesam pancannam indriyanam adhimattatta dittheva dhamme asankharaparinibbayi hoti. ","an4.169:4.8":"Evam kho, bhikkhave, puggalo dittheva dhamme asankharaparinibbayi hoti. ","an4.169:5.1":"Kathanca, bhikkhave, puggalo kayassa bheda asankharaparinibbayi hoti? ","an4.169:5.2":"Idha, bhikkhave, bhikkhu vivicceva kamehi …pe… pathamam jhanam …pe… dutiyam jhanam …pe… tatiyam jhanam …pe… catuttham jhanam upasampajja viharati. ","an4.169:5.3":"So imani panca sekhabalani upanissaya viharati—","an4.169:5.4":"saddhabalam, hiribalam, ottappabalam, viriyabalam, pannabalam. ","an4.169:5.5":"Tassimani pancindriyani …pe… pannindriyam. ","an4.169:5.6":"So imesam pancannam indriyanam mudutta kayassa bheda asankharaparinibbayi hoti. ","an4.169:5.7":"Evam kho, bhikkhave, puggalo kayassa bheda asankharaparinibbayi hoti. ","an4.169:5.8":"Ime kho, bhikkhave, cattaro puggala santo samvijjamana lokasmin”ti. ","an4.169:5.9":"Navamam. "}