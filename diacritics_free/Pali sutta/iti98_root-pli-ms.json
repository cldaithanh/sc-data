{"iti98:0.1":"Itivuttaka 98 ","iti98:0.2":"Tikanipata ","iti98:0.3":"Pancamavagga ","iti98:0.4":"Danasutta ","iti98:1.1":"Vuttanhetam bhagavata vuttamarahatati me sutam: ","iti98:2.1":"“Dvemani, bhikkhave, danani—","iti98:2.2":"amisadananca dhammadananca. ","iti98:2.3":"Etadaggam, bhikkhave, imesam dvinnam dananam yadidam dhammadanam. ","iti98:3.1":"Dveme, bhikkhave, samvibhaga—","iti98:3.2":"amisasamvibhago ca dhammasamvibhago ca. ","iti98:3.3":"Etadaggam, bhikkhave, imesam dvinnam samvibhaganam yadidam dhammasamvibhago. ","iti98:4.1":"Dveme, bhikkhave, anuggaha—","iti98:4.2":"amisanuggaho ca dhammanuggaho ca. ","iti98:4.3":"Etadaggam, bhikkhave, imesam dvinnam anuggahanam yadidam dhammanuggaho”ti. ","iti98:4.4":"Etamattham bhagava avoca. ","iti98:4.5":"Tatthetam iti vuccati: ","iti98:5.1":"“Yamahu danam paramam anuttaram, ","iti98:5.2":"Yam samvibhagam bhagava avannayi; ","iti98:5.3":"Aggamhi khettamhi pasannacitto, ","iti98:5.4":"Vinnu pajanam ko na yajetha kale. ","iti98:6.1":"Ye ceva bhasanti sunanti cubhayam, ","iti98:6.2":"Pasannacitta sugatassa sasane; ","iti98:6.3":"Tesam so attho paramo visujjhati, ","iti98:6.4":"Ye appamatta sugatassa sasane”ti. ","iti98:7.1":"Ayampi attho vutto bhagavata, iti me sutanti. ","iti98:7.2":"Navamam. "}