{"sn46.2:0.1":"Samyutta Nikaya 46.2 ","sn46.2:0.2":"1. Pabbatavagga ","sn46.2:0.3":"Kayasutta ","sn46.2:1.1":"Savatthinidanam. ","sn46.2:1.2":"“Seyyathapi, bhikkhave, ayam kayo aharatthitiko, aharam paticca titthati, anaharo no titthati; ","sn46.2:1.3":"evameva kho, bhikkhave, panca nivarana aharatthitika, aharam paticca titthanti, anahara no titthanti. ","sn46.2:2.1":"Ko ca, bhikkhave, aharo anuppannassa va kamacchandassa uppadaya, uppannassa va kamacchandassa bhiyyobhavaya vepullaya? ","sn46.2:2.2":"Atthi, bhikkhave, subhanimittam. ","sn46.2:2.3":"Tattha ayonisomanasikarabahulikaro—","sn46.2:2.4":"ayamaharo anuppannassa va kamacchandassa uppadaya, uppannassa va kamacchandassa bhiyyobhavaya vepullaya. ","sn46.2:3.1":"Ko ca, bhikkhave, aharo anuppannassa va byapadassa uppadaya, uppannassa va byapadassa bhiyyobhavaya vepullaya? ","sn46.2:3.2":"Atthi, bhikkhave, patighanimittam. ","sn46.2:3.3":"Tattha ayonisomanasikarabahulikaro—","sn46.2:3.4":"ayamaharo anuppannassa va byapadassa uppadaya, uppannassa va byapadassa bhiyyobhavaya vepullaya. ","sn46.2:4.1":"Ko ca, bhikkhave, aharo anuppannassa va thinamiddhassa uppadaya, uppannassa va thinamiddhassa bhiyyobhavaya vepullaya? ","sn46.2:4.2":"Atthi, bhikkhave, arati tandi vijambhita bhattasammado cetaso ca linattam. ","sn46.2:4.3":"Tattha ayonisomanasikarabahulikaro—","sn46.2:4.4":"ayamaharo anuppannassa va thinamiddhassa uppadaya, uppannassa va thinamiddhassa bhiyyobhavaya vepullaya. ","sn46.2:5.1":"Ko ca, bhikkhave, aharo anuppannassa va uddhaccakukkuccassa uppadaya, uppannassa va uddhaccakukkuccassa bhiyyobhavaya vepullaya? ","sn46.2:5.2":"Atthi, bhikkhave, cetaso avupasamo. ","sn46.2:5.3":"Tattha ayonisomanasikarabahulikaro—","sn46.2:5.4":"ayamaharo anuppannassa va uddhaccakukkuccassa uppadaya, uppannassa va uddhaccakukkuccassa bhiyyobhavaya vepullaya. ","sn46.2:6.1":"Ko ca, bhikkhave, aharo anuppannaya va vicikicchaya uppadaya, uppannaya va vicikicchaya bhiyyobhavaya vepullaya? ","sn46.2:6.2":"Atthi, bhikkhave, vicikicchatthaniya dhamma. ","sn46.2:6.3":"Tattha ayonisomanasikarabahulikaro—","sn46.2:6.4":"ayamaharo anuppannaya va vicikicchaya uppadaya, uppannaya va vicikicchaya bhiyyobhavaya vepullaya. ","sn46.2:7.1":"Seyyathapi, bhikkhave, ayam kayo aharatthitiko, aharam paticca titthati, anaharo no titthati; ","sn46.2:7.2":"evameva kho, bhikkhave, ime panca nivarana aharatthitika, aharam paticca titthanti, anahara no titthanti. ","sn46.2:8.1":"Seyyathapi, bhikkhave, ayam kayo aharatthitiko, aharam paticca titthati, anaharo no titthati; ","sn46.2:8.2":"evameva kho, bhikkhave, satta bojjhanga aharatthitika, aharam paticca titthanti, anahara no titthanti. ","sn46.2:9.1":"Ko ca, bhikkhave, aharo anuppannassa va satisambojjhangassa uppadaya, uppannassa va satisambojjhangassa bhavanaya paripuriya? ","sn46.2:9.2":"Atthi, bhikkhave, satisambojjhangatthaniya dhamma. ","sn46.2:9.3":"Tattha yonisomanasikarabahulikaro—","sn46.2:9.4":"ayamaharo anuppannassa va satisambojjhangassa uppadaya, uppannassa va satisambojjhangassa bhavanaya paripuriya. ","sn46.2:10.1":"Ko ca, bhikkhave, aharo anuppannassa va dhammavicayasambojjhangassa uppadaya, uppannassa va dhammavicayasambojjhangassa bhavanaya paripuriya? ","sn46.2:10.2":"Atthi, bhikkhave, kusalakusala dhamma, savajjanavajja dhamma, hinapanita dhamma, kanhasukkasappatibhaga dhamma. ","sn46.2:10.3":"Tattha yonisomanasikarabahulikaro—","sn46.2:10.4":"ayamaharo anuppannassa va dhammavicayasambojjhangassa uppadaya, uppannassa va dhammavicayasambojjhangassa bhavanaya paripuriya. ","sn46.2:11.1":"Ko ca, bhikkhave, aharo anuppannassa va viriyasambojjhangassa uppadaya, uppannassa va viriyasambojjhangassa bhavanaya paripuriya? ","sn46.2:11.2":"Atthi, bhikkhave, arambhadhatu nikkamadhatu parakkamadhatu. ","sn46.2:11.3":"Tattha yonisomanasikarabahulikaro—","sn46.2:11.4":"ayamaharo anuppannassa va viriyasambojjhangassa uppadaya, uppannassa va viriyasambojjhangassa bhavanaya paripuriya. ","sn46.2:12.1":"Ko ca, bhikkhave, aharo anuppannassa va pitisambojjhangassa uppadaya, uppannassa va pitisambojjhangassa bhavanaya paripuriya? ","sn46.2:12.2":"Atthi, bhikkhave, pitisambojjhangatthaniya dhamma. ","sn46.2:12.3":"Tattha yonisomanasikarabahulikaro—","sn46.2:12.4":"ayamaharo anuppannassa va pitisambojjhangassa uppadaya, uppannassa va pitisambojjhangassa bhavanaya paripuriya. ","sn46.2:13.1":"Ko ca, bhikkhave, aharo anuppannassa va passaddhisambojjhangassa uppadaya, uppannassa va passaddhisambojjhangassa bhavanaya paripuriya? ","sn46.2:13.2":"Atthi, bhikkhave, kayapassaddhi, cittapassaddhi. ","sn46.2:13.3":"Tattha yonisomanasikarabahulikaro—","sn46.2:13.4":"ayamaharo anuppannassa va passaddhisambojjhangassa uppadaya, uppannassa va passaddhisambojjhangassa bhavanaya paripuriya. ","sn46.2:14.1":"Ko ca, bhikkhave, aharo anuppannassa va samadhisambojjhangassa uppadaya, uppannassa va samadhisambojjhangassa bhavanaya paripuriya? ","sn46.2:14.2":"Atthi, bhikkhave, samathanimittam abyagganimittam. ","sn46.2:14.3":"Tattha yonisomanasikarabahulikaro—","sn46.2:14.4":"ayamaharo anuppannassa va samadhisambojjhangassa uppadaya, uppannassa va samadhisambojjhangassa bhavanaya paripuriya. ","sn46.2:15.1":"Ko ca, bhikkhave, aharo anuppannassa va upekkhasambojjhangassa uppadaya, uppannassa va upekkhasambojjhangassa bhavanaya paripuriya? ","sn46.2:15.2":"Atthi, bhikkhave, upekkhasambojjhangatthaniya dhamma. ","sn46.2:15.3":"Tattha yonisomanasikarabahulikaro—","sn46.2:15.4":"ayamaharo anuppannassa va upekkhasambojjhangassa uppadaya, uppannassa va upekkhasambojjhangassa bhavanaya paripuriya. ","sn46.2:16.1":"Seyyathapi, bhikkhave, ayam kayo aharatthitiko, aharam paticca titthati, anaharo no titthati; ","sn46.2:16.2":"evameva kho, bhikkhave, ime satta bojjhanga aharatthitika, aharam paticca titthanti, anahara no titthanti”ti. ","sn46.2:16.3":"Dutiyam. "}