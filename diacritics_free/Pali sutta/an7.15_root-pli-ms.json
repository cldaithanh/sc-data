{"an7.15:0.1":"Anguttara Nikaya 7.15 ","an7.15:0.2":"2. Anusayavagga ","an7.15:0.3":"Udakupamasutta ","an7.15:1.1":"“Sattime, bhikkhave, udakupama puggala santo samvijjamana lokasmim. ","an7.15:1.2":"Katame satta? ","an7.15:1.3":"Idha, bhikkhave, ekacco puggalo sakim nimuggo nimuggova hoti; ","an7.15:1.4":"idha pana, bhikkhave, ekacco puggalo ummujjitva nimujjati; ","an7.15:1.5":"idha pana, bhikkhave, ekacco puggalo ummujjitva thito hoti; ","an7.15:1.6":"idha pana, bhikkhave, ekacco puggalo ummujjitva vipassati viloketi; ","an7.15:1.7":"idha pana, bhikkhave, ekacco puggalo ummujjitva patarati; ","an7.15:1.8":"idha pana, bhikkhave, ekacco puggalo ummujjitva patigadhappatto hoti; ","an7.15:1.9":"idha pana, bhikkhave, ekacco puggalo ummujjitva tinno hoti parangato thale titthati brahmano. ","an7.15:2.1":"Kathanca, bhikkhave, puggalo sakim nimuggo nimuggova hoti? ","an7.15:2.2":"Idha, bhikkhave, ekacco puggalo samannagato hoti ekantakalakehi akusalehi dhammehi. ","an7.15:2.3":"Evam kho, bhikkhave, puggalo sakim nimuggo nimuggova hoti. ","an7.15:3.1":"Kathanca, bhikkhave, puggalo ummujjitva nimujjati? ","an7.15:3.2":"Idha, bhikkhave, ekacco puggalo ummujjati sadhu saddha kusalesu dhammesu, sadhu hiri …pe… ","an7.15:3.3":"sadhu ottappam … ","an7.15:3.4":"sadhu viriyam … ","an7.15:3.5":"sadhu panna kusalesu dhammesuti. ","an7.15:3.6":"Tassa sa saddha neva titthati no vaddhati hayatiyeva, tassa sa hiri …pe… ","an7.15:3.7":"tassa tam ottappam … ","an7.15:3.8":"tassa tam viriyam … ","an7.15:3.9":"tassa sa panna neva titthati no vaddhati hayatiyeva. ","an7.15:3.10":"Evam kho, bhikkhave, puggalo ummujjitva nimujjati. ","an7.15:4.1":"Kathanca, bhikkhave, puggalo ummujjitva thito hoti? ","an7.15:4.2":"Idha, bhikkhave, ekacco puggalo ummujjati sadhu saddha kusalesu dhammesu, sadhu hiri …pe… ","an7.15:4.3":"sadhu ottappam … ","an7.15:4.4":"sadhu viriyam … ","an7.15:4.5":"sadhu panna kusalesu dhammesuti. ","an7.15:4.6":"Tassa sa saddha neva hayati no vaddhati thita hoti. ","an7.15:4.7":"Tassa sa hiri …pe… ","an7.15:4.8":"tassa tam ottappam … ","an7.15:4.9":"tassa tam viriyam … ","an7.15:4.10":"tassa sa panna neva hayati no vaddhati thita hoti. ","an7.15:4.11":"Evam kho, bhikkhave, puggalo ummujjitva thito hoti. ","an7.15:5.1":"Kathanca, bhikkhave, puggalo ummujjitva vipassati viloketi? ","an7.15:5.2":"Idha, bhikkhave, ekacco puggalo ummujjati sadhu saddha kusalesu dhammesu, sadhu hiri …pe… ","an7.15:5.3":"sadhu ottappam … ","an7.15:5.4":"sadhu viriyam … ","an7.15:5.5":"sadhu panna kusalesu dhammesuti. ","an7.15:5.6":"So tinnam samyojananam parikkhaya sotapanno hoti avinipatadhammo niyato sambodhiparayano. ","an7.15:5.7":"Evam kho, bhikkhave, puggalo ummujjitva vipassati viloketi. ","an7.15:6.1":"Kathanca, bhikkhave, puggalo ummujjitva patarati? ","an7.15:6.2":"Idha, bhikkhave, ekacco puggalo ummujjati sadhu saddha kusalesu dhammesu, sadhu hiri …pe… ","an7.15:6.3":"sadhu ottappam … ","an7.15:6.4":"sadhu viriyam … ","an7.15:6.5":"sadhu panna kusalesu dhammesuti. ","an7.15:6.6":"So tinnam samyojananam parikkhaya ragadosamohanam tanutta sakadagami hoti, sakideva imam lokam agantva dukkhassantam karoti. ","an7.15:6.7":"Evam kho, bhikkhave, puggalo ummujjitva patarati. ","an7.15:7.1":"Kathanca, bhikkhave, puggalo ummujjitva patigadhappatto hoti? ","an7.15:7.2":"Idha, bhikkhave, ekacco puggalo ummujjati sadhu saddha kusalesu dhammesu, sadhu hiri …pe… ","an7.15:7.3":"sadhu ottappam … ","an7.15:7.4":"sadhu viriyam … ","an7.15:7.5":"sadhu panna kusalesu dhammesuti. ","an7.15:7.6":"So pancannam orambhagiyanam samyojananam parikkhaya opapatiko hoti tattha parinibbayi anavattidhammo tasma loka. ","an7.15:7.7":"Evam kho, bhikkhave, puggalo ummujjitva patigadhappatto hoti. ","an7.15:8.1":"Kathanca, bhikkhave, puggalo ummujjitva tinno hoti parangato thale titthati brahmano. ","an7.15:8.2":"Idha, bhikkhave, ekacco puggalo ummujjati sadhu saddha kusalesu dhammesu, sadhu hiri …pe… ","an7.15:8.3":"sadhu ottappam … ","an7.15:8.4":"sadhu viriyam … ","an7.15:8.5":"sadhu panna kusalesu dhammesuti. ","an7.15:8.6":"So asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","an7.15:8.7":"Evam kho, bhikkhave, puggalo ummujjitva tinno hoti parangato thale titthati brahmano. ","an7.15:9.1":"Ime kho, bhikkhave, satta udakupama puggala santo samvijjamana lokasmin”ti. ","an7.15:9.2":"Pancamam. "}