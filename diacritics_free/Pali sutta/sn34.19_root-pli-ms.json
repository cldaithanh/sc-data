{"sn34.19:0.1":"Samyutta Nikaya 34.19 ","sn34.19:0.2":"1. Jhanavagga ","sn34.19:0.3":"Samapattimulakasappayakarisutta ","sn34.19:1.1":"Savatthinidanam. ","sn34.19:1.2":"“Cattarome, bhikkhave, jhayi. ","sn34.19:1.3":"Katame cattaro? ","sn34.19:1.4":"Idha, bhikkhave, ekacco jhayi samadhismim samapattikusalo hoti, na samadhismim sappayakari. ","sn34.19:1.5":"Idha pana, bhikkhave, ekacco jhayi samadhismim sappayakari hoti, na samadhismim samapattikusalo. ","sn34.19:1.6":"Idha pana, bhikkhave, ekacco jhayi neva samadhismim samapattikusalo hoti, na ca samadhismim sappayakari. ","sn34.19:1.7":"Idha pana, bhikkhave, ekacco jhayi samadhismim samapattikusalo ca hoti, samadhismim sappayakari ca. ","sn34.19:1.8":"Tatra, bhikkhave, yvayam jhayi samadhismim samapattikusalo ca hoti samadhismim sappayakari ca ayam imesam catunnam jhayinam aggo ca settho ca mokkho ca uttamo ca pavaro ca. ","sn34.19:1.9":"Seyyathapi, bhikkhave, gava khiram, khiramha dadhi, dadhimha navanitam, navanitamha sappi, sappimha sappimando tatra aggamakkhayati; ","sn34.19:1.10":"evameva kho, bhikkhave, yvayam jhayi samadhismim samapattikusalo ca hoti samadhismim sappayakari ca ayam imesam catunnam jhayinam aggo ca settho ca mokkho ca uttamo ca pavaro ca”ti. ","sn34.19:1.11":"Ekunavisatimam. ","sn34.19:1.12":"(Samapattimulakam.) "}