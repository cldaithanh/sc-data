{"iti22:0.1":"Itivuttaka 22 ","iti22:0.2":"Ekakanipata ","iti22:0.3":"Tatiyavagga ","iti22:0.4":"Mettasutta ","iti22:1.1":"Vuttanhetam bhagavata vuttamarahatati me sutam: ","iti22:2.1":"“Ma, bhikkhave, punnanam bhayittha. ","iti22:2.2":"Sukhassetam, bhikkhave, adhivacanam itthassa kantassa piyassa manapassa yadidam punnani. ","iti22:2.3":"Abhijanami kho panaham, bhikkhave, digharattam katanam punnanam ittham kantam piyam manapam vipakam paccanubhutam. ","iti22:2.4":"Satta vassani mettacittam bhavetva satta samvattavivattakappe nayimam lokam punaragamasim. ","iti22:2.5":"Samvattamane sudam, bhikkhave, kappe abhassarupago homi; ","iti22:2.6":"vivattamane kappe sunnam brahmavimanam upapajjami. ","iti22:3.1":"Tatra sudam, bhikkhave, brahma homi mahabrahma abhibhu anabhibhuto annadatthudaso vasavatti. ","iti22:3.2":"Chattimsakkhattum kho panaham, bhikkhave, sakko ahosim devanamindo; ","iti22:3.3":"anekasatakkhattum raja ahosim cakkavatti dhammiko dhammaraja caturanto vijitavi janapadatthavariyappatto sattaratanasamannagato. ","iti22:3.4":"Ko pana vado padesarajjassa. ","iti22:4.1":"Tassa mayham, bhikkhave, etadahosi: ","iti22:4.2":"‘kissa nu kho me idam kammassa phalam, kissa kammassa vipako, yenaham etarahi evammahiddhiko evammahanubhavo’ti? ","iti22:4.3":"Tassa mayham, bhikkhave, etadahosi: ","iti22:4.4":"‘tinnam kho me idam kammanam phalam, tinnam kammanam vipako, yenaham etarahi evammahiddhiko evammahanubhavoti, seyyathidam—","iti22:4.5":"danassa, damassa, sannamassa’”ti. ","iti22:4.6":"Etamattham bhagava avoca. ","iti22:4.7":"Tatthetam iti vuccati: ","iti22:5.1":"“Punnameva so sikkheyya, ","iti22:5.2":"ayataggam sukhudrayam; ","iti22:5.3":"Dananca samacariyanca, ","iti22:5.4":"mettacittanca bhavaye. ","iti22:6.1":"Ete dhamme bhavayitva, ","iti22:6.2":"tayo sukhasamuddaye; ","iti22:6.3":"Abyapajjam sukham lokam, ","iti22:6.4":"pandito upapajjati”ti. ","iti22:7.1":"Ayampi attho vutto bhagavata, iti me sutanti. ","iti22:7.2":"Dutiyam. "}