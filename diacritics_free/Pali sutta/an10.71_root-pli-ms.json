{"an10.71:0.1":"Anguttara Nikaya 10.71 ","an10.71:0.2":"8. Akankhavagga ","an10.71:0.3":"Akankhasutta ","an10.71:1.1":"Ekam samayam bhagava savatthiyam viharati jetavane anathapindikassa arame. ","an10.71:1.2":"Tatra kho bhagava bhikkhu amantesi: ","an10.71:1.3":"“bhikkhavo”ti. ","an10.71:1.4":"“Bhadante”ti te bhikkhu bhagavato paccassosum. ","an10.71:1.5":"Bhagava etadavoca: ","an10.71:2.1":"“Sampannasila, bhikkhave, viharatha sampannapatimokkha, patimokkhasamvarasamvuta viharatha acaragocarasampanna anumattesu vajjesu bhayadassavino, samadaya sikkhatha sikkhapadesu. ","an10.71:3.1":"Akankheyya ce, bhikkhave, bhikkhu ‘sabrahmacarinam piyo cassam manapo ca garu ca bhavaniyo ca’ti, silesvevassa paripurakari ajjhattam cetosamathamanuyutto anirakatajjhano vipassanaya samannagato bruheta sunnagaranam. ","an10.71:4.1":"Akankheyya ce, bhikkhave, bhikkhu ‘labhi assam civarapindapatasenasanagilanapaccayabhesajjaparikkharanan’ti, silesvevassa paripurakari ajjhattam cetosamathamanuyutto anirakatajjhano vipassanaya samannagato bruheta sunnagaranam. ","an10.71:5.1":"Akankheyya ce, bhikkhave, bhikkhu ‘yesaham paribhunjami civarapindapatasenasanagilanapaccayabhesajjaparikkharanam tesam te kara mahapphala assu mahanisamsa’ti, silesvevassa …pe… bruheta sunnagaranam. ","an10.71:6.1":"Akankheyya ce, bhikkhave, bhikkhu ‘ye me peta nati salohita kalankata pasannacitta anussaranti tesam tam mahapphalam assa mahanisamsan’ti, silesvevassa …pe… bruheta sunnagaranam. ","an10.71:7.1":"Akankheyya ce, bhikkhave, bhikkhu ‘santuttho assam itaritaracivarapindapatasenasanagilanapaccayabhesajjaparikkharena’ti, silesvevassa …pe… bruheta sunnagaranam. ","an10.71:8.1":"Akankheyya ce, bhikkhave, bhikkhu ‘khamo assam sitassa unhassa jighacchaya pipasaya damsamakasavatatapasarisapasamphassanam, duruttanam duragatanam vacanapathanam uppannanam saririkanam vedananam dukkhanam tibbanam kharanam katukanam asatanam amanapanam panaharanam adhivasakajatiko assan’ti, silesvevassa …pe… bruheta sunnagaranam. ","an10.71:9.1":"Akankheyya ce, bhikkhave, bhikkhu ‘aratiratisaho assam, na ca mam aratirati saheyya, uppannam aratiratim abhibhuyya abhibhuyya vihareyyan’ti, silesvevassa …pe… bruheta sunnagaranam. ","an10.71:10.1":"Akankheyya ce, bhikkhave, bhikkhu ‘bhayabheravasaho assam, na ca mam bhayabheravo saheyya, uppannam bhayabheravam abhibhuyya abhibhuyya vihareyyan’ti, silesvevassa …pe… bruheta sunnagaranam. ","an10.71:11.1":"Akankheyya ce, bhikkhave, bhikkhu ‘catunnam jhananam abhicetasikanam ditthadhammasukhaviharanam nikamalabhi assam akicchalabhi akasiralabhi’ti, silesvevassa …pe… bruheta sunnagaranam. ","an10.71:12.1":"Akankheyya ce, bhikkhave, bhikkhu ‘asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja vihareyyan’ti, silesvevassa paripurakari ajjhattam cetosamathamanuyutto anirakatajjhano vipassanaya samannagato bruheta sunnagaranam. ","an10.71:13.1":"‘Sampannasila, bhikkhave, viharatha sampannapatimokkha, patimokkhasamvarasamvuta viharatha acaragocarasampanna anumattesu vajjesu bhayadassavino, samadaya sikkhatha sikkhapadesu’ti, ","an10.71:13.2":"iti yam tam vuttam, idametam paticca vuttan”ti. ","an10.71:13.3":"Pathamam. "}