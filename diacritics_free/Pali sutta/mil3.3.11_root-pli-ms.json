{"mil3.3.11:0.1":"Milindapanha ","mil3.3.11:0.2":"Vicaravagga ","mil3.3.11:0.3":"11. Cetanalakkhanapanha ","mil3.3.11:1.1":"“Bhante nagasena, kimlakkhana cetana”ti? ","mil3.3.11:1.2":"“Cetayitalakkhana, maharaja, cetana abhisankharanalakkhana ca”ti. ","mil3.3.11:2.1":"“Opammam karohi”ti. ","mil3.3.11:2.2":"“Yatha, maharaja, kocideva puriso visam abhisankharitva attana ca piveyya, pare ca payeyya, so attanapi dukkhito bhaveyya, parepi dukkhita bhaveyyum; ","mil3.3.11:2.3":"evameva kho, maharaja, idhekacco puggalo akusalam kammam cetanaya cetayitva kayassa bheda param marana apayam duggatim vinipatam nirayam upapajjeyya. ","mil3.3.11:2.4":"Yepi tassa anusikkhanti, tepi kayassa bheda param marana apayam duggatim vinipatam nirayam upapajjanti. ","mil3.3.11:3.1":"Yatha va pana, maharaja, kocideva puriso sappinavanitatelamadhuphanitam ekajjham abhisankharitva attana ca piveyya, pare ca payeyya, so attana sukhito bhaveyya, parepi sukhita bhaveyyum; ","mil3.3.11:3.2":"evameva kho, maharaja, idhekacco puggalo kusalam kammam cetanaya cetayitva kayassa bheda param marana sugatim saggam lokam upapajjati. ","mil3.3.11:3.3":"Yepi tassa anusikkhanti, tepi kayassa bheda param marana sugatim saggam lokam upapajjanti. ","mil3.3.11:3.4":"Evam kho, maharaja, cetayitalakkhana cetana abhisankharanalakkhana ca”ti. ","mil3.3.11:4.1":"“Kallosi, bhante nagasena”ti. ","mil3.3.11:5.1":"Cetanalakkhanapanho ekadasamo. "}