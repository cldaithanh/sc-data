{"iti26:0.1":"Itivuttaka 26 ","iti26:0.2":"Ekakanipata ","iti26:0.3":"Tatiyavagga ","iti26:0.4":"Danasutta ","iti26:1.1":"Vuttanhetam bhagavata vuttamarahatati me sutam: ","iti26:2.1":"“Evance, bhikkhave, satta janeyyum danasamvibhagassa vipakam yathaham janami, na adatva bhunjeyyum, na ca nesam maccheramalam cittam pariyadaya tittheyya. ","iti26:2.2":"Yopi nesam assa carimo alopo carimam kabalam, tatopi na asamvibhajitva bhunjeyyum, sace nesam patiggahaka assu. ","iti26:2.3":"Yasma ca kho, bhikkhave, satta na evam jananti danasamvibhagassa vipakam yathaham janami, tasma adatva bhunjanti, maccheramalanca nesam cittam pariyadaya titthati”ti. ","iti26:2.4":"Etamattham bhagava avoca. ","iti26:2.5":"Tatthetam iti vuccati: ","iti26:3.1":"“Evance satta janeyyum, ","iti26:3.2":"yathavuttam mahesina; ","iti26:3.3":"Vipakam samvibhagassa, ","iti26:3.4":"yatha hoti mahapphalam. ","iti26:4.1":"Vineyya maccheramalam, ","iti26:4.2":"vippasannena cetasa; ","iti26:4.3":"Dajjum kalena ariyesu, ","iti26:4.4":"yattha dinnam mahapphalam. ","iti26:5.1":"Annanca datva bahuno, ","iti26:5.2":"dakkhineyyesu dakkhinam; ","iti26:5.3":"Ito cuta manussatta, ","iti26:5.4":"saggam gacchanti dayaka. ","iti26:6.1":"Te ca saggagata tattha, ","iti26:6.2":"modanti kamakamino; ","iti26:6.3":"Vipakam samvibhagassa, ","iti26:6.4":"anubhonti amacchara”ti. ","iti26:7.1":"Ayampi attho vutto bhagavata, iti me sutanti. ","iti26:7.2":"Chattham. "}