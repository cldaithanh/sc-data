{"mn139:0.1":"Majjhima Nikaya 139 ","mn139:0.2":"Aranavibhangasutta ","mn139:1.1":"Evam me sutam—","mn139:1.2":"ekam samayam bhagava savatthiyam viharati jetavane anathapindikassa arame. ","mn139:1.3":"Tatra kho bhagava bhikkhu amantesi: ","mn139:1.4":"“bhikkhavo”ti. ","mn139:1.5":"“Bhadante”ti te bhikkhu bhagavato paccassosum. ","mn139:1.6":"Bhagava etadavoca: ","mn139:2.1":"“aranavibhangam vo, bhikkhave, desessami. ","mn139:2.2":"Tam sunatha, sadhukam manasi karotha, bhasissami”ti. ","mn139:2.3":"“Evam, bhante”ti kho te bhikkhu bhagavato paccassosum. ","mn139:2.4":"Bhagava etadavoca: ","mn139:3.1":"“Na kamasukhamanuyunjeyya hinam gammam pothujjanikam anariyam anatthasamhitam, na ca attakilamathanuyogamanuyunjeyya dukkham anariyam anatthasamhitam. ","mn139:3.2":"Ete kho, bhikkhave, ubho ante anupagamma majjhima patipada tathagatena abhisambuddha, cakkhukarani nanakarani upasamaya abhinnaya sambodhaya nibbanaya samvattati. ","mn139:3.3":"Ussadananca janna, apasadananca janna; ","mn139:3.4":"ussadananca natva apasadananca natva nevussadeyya, na apasadeyya, dhammameva deseyya. ","mn139:3.5":"Sukhavinicchayam janna; ","mn139:3.6":"sukhavinicchayam natva ajjhattam sukhamanuyunjeyya. ","mn139:3.7":"Rahovadam na bhaseyya, sammukha na khinam bhane. ","mn139:3.8":"Ataramanova bhaseyya, no taramano. ","mn139:3.9":"Janapadaniruttim nabhiniveseyya, samannam natidhaveyyati—","mn139:3.10":"ayamuddeso aranavibhangassa. ","mn139:4.1":"‘Na kamasukhamanuyunjeyya hinam gammam pothujjanikam anariyam anatthasamhitam, na ca attakilamathanuyogamanuyunjeyya dukkham anariyam anatthasamhitan’ti—","mn139:4.2":"iti kho panetam vuttam; Kincetam paticca vuttam? ","mn139:4.3":"Yo kamapatisandhisukhino somanassanuyogo hino gammo pothujjaniko anariyo anatthasamhito, sadukkho eso dhammo saupaghato saupayaso saparilaho; micchapatipada. ","mn139:4.4":"Yo kamapatisandhisukhino somanassanuyogam ananuyogo hinam gammam pothujjanikam anariyam anatthasamhitam, adukkho eso dhammo anupaghato anupayaso aparilaho; sammapatipada. ","mn139:4.5":"Yo attakilamathanuyogo dukkho anariyo anatthasamhito, sadukkho eso dhammo saupaghato saupayaso saparilaho; micchapatipada. ","mn139:4.6":"Yo attakilamathanuyogam ananuyogo dukkham anariyam anatthasamhitam, adukkho eso dhammo anupaghato anupayaso aparilaho; sammapatipada. ","mn139:4.7":"‘Na kamasukhamanuyunjeyya hinam gammam pothujjanikam anariyam anatthasamhitam, na ca attakilamathanuyogam anuyunjeyya dukkham anariyam anatthasamhitan’ti—","mn139:4.8":"iti yam tam vuttam idametam paticca vuttam. ","mn139:5.1":"‘Ete kho ubho ante anupagamma majjhima patipada tathagatena abhisambuddha, cakkhukarani nanakarani upasamaya abhinnaya sambodhaya nibbanaya samvattati’ti—","mn139:5.2":"iti kho panetam vuttam. Kincetam paticca vuttam? ","mn139:5.3":"Ayameva ariyo atthangiko maggo, seyyathidam—","mn139:5.4":"sammaditthi, sammasankappo, sammavaca, sammakammanto, sammaajivo, sammavayamo, sammasati, sammasamadhi. ","mn139:5.5":"‘Ete kho ubho ante anupagamma majjhima patipada tathagatena abhisambuddha, cakkhukarani nanakarani upasamaya abhinnaya sambodhaya nibbanaya samvattati’ti—","mn139:5.6":"iti yam tam vuttam, idametam paticca vuttam. ","mn139:6.1":"‘Ussadananca janna, apasadananca janna; ","mn139:6.2":"ussadananca natva apasadananca natva nevussadeyya, na apasadeyya, dhammameva deseyya’ti—","mn139:6.3":"iti kho panetam vuttam. Kincetam paticca vuttam? ","mn139:7.1":"Kathanca, bhikkhave, ussadana ca hoti apasadana ca, no ca dhammadesana? ","mn139:7.2":"‘Ye kamapatisandhisukhino somanassanuyogam anuyutta hinam gammam pothujjanikam anariyam anatthasamhitam, sabbe te sadukkha saupaghata saupayasa saparilaha micchapatipanna’ti—","mn139:7.3":"iti vadam ittheke apasadeti. ","mn139:7.4":"‘Ye kamapatisandhisukhino somanassanuyogam ananuyutta hinam gammam pothujjanikam anariyam anatthasamhitam, sabbe te adukkha anupaghata anupayasa aparilaha sammapatipanna’ti—","mn139:7.5":"iti vadam ittheke ussadeti. ","mn139:7.6":"‘Ye attakilamathanuyogam anuyutta dukkham anariyam anatthasamhitam, sabbe te sadukkha saupaghata saupayasa saparilaha micchapatipanna’ti—","mn139:7.7":"iti vadam ittheke apasadeti. ","mn139:7.8":"‘Ye attakilamathanuyogam ananuyutta dukkham anariyam anatthasamhitam, sabbe te adukkha anupaghata anupayasa aparilaha sammapatipanna’ti—","mn139:7.9":"iti vadam ittheke ussadeti. ","mn139:7.10":"‘Yesam kesanci bhavasamyojanam appahinam, sabbe te sadukkha saupaghata saupayasa saparilaha micchapatipanna’ti—","mn139:7.11":"iti vadam ittheke apasadeti. ","mn139:7.12":"‘Yesam kesanci bhavasamyojanam pahinam, sabbe te adukkha anupaghata anupayasa aparilaha sammapatipanna’ti—","mn139:7.13":"iti vadam ittheke ussadeti. ","mn139:7.14":"Evam kho, bhikkhave, ussadana ca hoti apasadana ca, no ca dhammadesana. ","mn139:8.1":"Kathanca, bhikkhave, nevussadana hoti na apasadana, dhammadesana ca? ","mn139:8.2":"‘Ye kamapatisandhisukhino somanassanuyogam anuyutta hinam gammam pothujjanikam anariyam anatthasamhitam, sabbe te sadukkha saupaghata saupayasa saparilaha micchapatipanna’ti—","mn139:8.3":"na evamaha. ","mn139:8.4":"‘Anuyogo ca kho sadukkho eso dhammo saupaghato saupayaso saparilaho; ","mn139:8.5":"micchapatipada’ti—","mn139:8.6":"iti vadam dhammameva deseti. ","mn139:8.7":"‘Ye kamapatisandhisukhino somanassanuyogam ananuyutta hinam gammam pothujjanikam anariyam anatthasamhitam, sabbe te adukkha anupaghata anupayasa aparilaha sammapatipanna’ti—","mn139:8.8":"na evamaha. ","mn139:8.9":"‘Ananuyogo ca kho adukkho eso dhammo anupaghato anupayaso aparilaho; ","mn139:8.10":"sammapatipada’ti—","mn139:8.11":"iti vadam dhammameva deseti. ","mn139:8.12":"‘Ye attakilamathanuyogam anuyutta dukkham anariyam anatthasamhitam, sabbe te sadukkha saupaghata saupayasa saparilaha micchapatipanna’ti—","mn139:8.13":"na evamaha. ","mn139:8.14":"‘Anuyogo ca kho sadukkho eso dhammo saupaghato saupayaso saparilaho; ","mn139:8.15":"micchapatipada’ti—","mn139:8.16":"iti vadam dhammameva deseti. ","mn139:8.17":"‘Ye attakilamathanuyogam ananuyutta dukkham anariyam anatthasamhitam, sabbe te adukkha anupaghata anupayasa aparilaha sammapatipanna’ti—","mn139:8.18":"na evamaha. ","mn139:8.19":"‘Ananuyogo ca kho adukkho eso dhammo anupaghato anupayaso aparilaho; ","mn139:8.20":"sammapatipada’ti—","mn139:8.21":"iti vadam dhammameva deseti. ","mn139:8.22":"‘Yesam kesanci bhavasamyojanam appahinam, sabbe te sadukkha saupaghata saupayasa saparilaha micchapatipanna’ti—","mn139:8.23":"na evamaha. ","mn139:8.24":"‘Bhavasamyojane ca kho appahine bhavopi appahino hoti’ti—","mn139:8.25":"iti vadam dhammameva deseti. ","mn139:8.26":"‘Yesam kesanci bhavasamyojanam pahinam, sabbe te adukkha anupaghata anupayasa aparilaha sammapatipanna’ti—","mn139:8.27":"na evamaha. ","mn139:8.28":"‘Bhavasamyojane ca kho pahine bhavopi pahino hoti’ti—","mn139:8.29":"iti vadam dhammameva deseti. ","mn139:8.30":"Evam kho, bhikkhave, nevussadana hoti na apasadana, dhammadesana ca. ","mn139:8.31":"‘Ussadananca janna, apasadananca janna; ","mn139:8.32":"ussadananca natva apasadananca natva nevussadeyya, na apasadeyya, dhammameva deseyya’ti—","mn139:8.33":"iti yam tam vuttam idametam paticca vuttam. ","mn139:9.1":"‘Sukhavinicchayam janna; ","mn139:9.2":"sukhavinicchayam natva ajjhattam sukhamanuyunjeyya’ti—","mn139:9.3":"iti kho panetam vuttam. Kincetam paticca vuttam? ","mn139:9.4":"Pancime, bhikkhave, kamaguna. ","mn139:9.5":"Katame panca? ","mn139:9.6":"Cakkhuvinneyya rupa ittha kanta manapa piyarupa kamupasamhita rajaniya, ","mn139:9.7":"sotavinneyya sadda … ","mn139:9.8":"ghanavinneyya gandha … ","mn139:9.9":"jivhavinneyya rasa … ","mn139:9.10":"kayavinneyya photthabba ittha kanta manapa piyarupa kamupasamhita rajaniya—","mn139:9.11":"ime kho, bhikkhave, panca kamaguna. ","mn139:9.12":"Yam kho, bhikkhave, ime panca kamagune paticca uppajjati sukham somanassam idam vuccati kamasukham milhasukham puthujjanasukham anariyasukham. ","mn139:9.13":"‘Na asevitabbam, na bhavetabbam, na bahulikatabbam, bhayitabbam etassa sukhassa’ti—vadami. ","mn139:9.14":"Idha, bhikkhave, bhikkhu vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharati. ","mn139:9.15":"Vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam upasampajja viharati. ","mn139:9.16":"Pitiya ca viraga upekkhako ca viharati …pe… tatiyam jhanam …pe… ","mn139:9.17":"catuttham jhanam upasampajja viharati. ","mn139:9.18":"Idam vuccati nekkhammasukham pavivekasukham upasamasukham sambodhisukham. ","mn139:9.19":"‘Asevitabbam, bhavetabbam, bahulikatabbam, na bhayitabbam etassa sukhassa’ti—vadami. ","mn139:9.20":"‘Sukhavinicchayam janna; ","mn139:9.21":"sukhavinicchayam natva ajjhattam sukhamanuyunjeyya’ti—","mn139:9.22":"iti yam tam vuttam idametam paticca vuttam. ","mn139:10.1":"‘Rahovadam na bhaseyya, sammukha na khinam bhane’ti—","mn139:10.2":"iti kho panetam vuttam. ","mn139:10.3":"Kincetam paticca vuttam? ","mn139:10.4":"Tatra, bhikkhave, yam janna rahovadam abhutam ataccham anatthasamhitam sasakkam tam rahovadam na bhaseyya. ","mn139:10.5":"Yampi janna rahovadam bhutam taccham anatthasamhitam tassapi sikkheyya avacanaya. ","mn139:10.6":"Yanca kho janna rahovadam bhutam taccham atthasamhitam tatra kalannu assa tassa rahovadassa vacanaya. ","mn139:10.7":"Tatra, bhikkhave, yam janna sammukha khinavadam abhutam ataccham anatthasamhitam sasakkam tam sammukha khinavadam na bhaseyya. ","mn139:10.8":"Yampi janna sammukha khinavadam bhutam taccham anatthasamhitam tassapi sikkheyya avacanaya. ","mn139:10.9":"Yanca kho janna sammukha khinavadam bhutam taccham atthasamhitam tatra kalannu assa tassa sammukha khinavadassa vacanaya. ","mn139:10.10":"‘Rahovadam na bhaseyya, sammukha na khinam bhane’ti—","mn139:10.11":"iti yam tam vuttam, idametam paticca vuttam. ","mn139:11.1":"‘Ataramanova bhaseyya no taramano’ti—","mn139:11.2":"iti kho panetam vuttam. Kincetam paticca vuttam? ","mn139:11.3":"Tatra, bhikkhave, taramanassa bhasato kayopi kilamati, cittampi upahannati, saropi upahannati, kanthopi aturiyati, avisatthampi hoti avinneyyam taramanassa bhasitam. ","mn139:11.4":"Tatra, bhikkhave, ataramanassa bhasato kayopi na kilamati, cittampi na upahannati, saropi na upahannati, kanthopi na aturiyati, visatthampi hoti vinneyyam ataramanassa bhasitam. ","mn139:11.5":"‘Ataramanova bhaseyya, no taramano’ti—","mn139:11.6":"iti yam tam vuttam, idametam paticca vuttam. ","mn139:12.1":"‘Janapadaniruttim nabhiniveseyya, samannam natidhaveyya’ti—","mn139:12.2":"iti kho panetam vuttam. Kincetam paticca vuttam? ","mn139:12.3":"Kathanca, bhikkhave, janapadaniruttiya ca abhiniveso hoti samannaya ca atisaro? ","mn139:12.4":"Idha, bhikkhave, tadevekaccesu janapadesu ‘pati’ti sanjananti, ‘pattan’ti sanjananti, ‘vittan’ti sanjananti, ‘saravan’ti sanjananti ‘dharopan’ti sanjananti, ‘ponan’ti sanjananti, ‘pisilavan’ti sanjananti. ","mn139:12.5":"Iti yatha yatha nam tesu tesu janapadesu sanjananti tatha tatha thamasa paramasa abhinivissa voharati: ","mn139:12.6":"‘idameva saccam, moghamannan’ti. ","mn139:12.7":"Evam kho, bhikkhave, janapadaniruttiya ca abhiniveso hoti samannaya ca atisaro. ","mn139:12.8":"Kathanca, bhikkhave, janapadaniruttiya ca anabhiniveso hoti samannaya ca anatisaro? ","mn139:12.9":"Idha, bhikkhave, tadevekaccesu janapadesu ‘pati’ti sanjananti, ‘pattan’ti sanjananti, ‘vittan’ti sanjananti, ‘saravan’ti sanjananti, ‘dharopan’ti sanjananti, ‘ponan’ti sanjananti, ‘pisilavan’ti sanjananti. ","mn139:12.10":"Iti yatha yatha nam tesu tesu janapadesu sanjananti ‘idam kira me ayasmanto sandhaya voharanti’ti tatha tatha voharati aparamasam. ","mn139:12.11":"Evam kho, bhikkhave, janapadaniruttiya ca anabhiniveso hoti, samannaya ca anatisaro. ","mn139:12.12":"‘Janapadaniruttim nabhiniveseyya samannam natidhaveyya’ti—","mn139:12.13":"iti yam tam vuttam, idametam paticca vuttam. ","mn139:13.1":"Tatra, bhikkhave, yo kamapatisandhisukhino somanassanuyogo hino gammo pothujjaniko anariyo anatthasamhito, sadukkho eso dhammo saupaghato saupayaso saparilaho; ","mn139:13.2":"micchapatipada. ","mn139:13.3":"Tasma eso dhammo sarano. ","mn139:13.4":"Tatra, bhikkhave, yo kamapatisandhisukhino somanassanuyogam ananuyogo hinam gammam pothujjanikam anariyam anatthasamhitam, adukkho eso dhammo anupaghato anupayaso aparilaho; ","mn139:13.5":"sammapatipada. ","mn139:13.6":"Tasma eso dhammo arano. ","mn139:13.7":"Tatra, bhikkhave, yo attakilamathanuyogo dukkho anariyo anatthasamhito, sadukkho eso dhammo saupaghato saupayaso saparilaho; ","mn139:13.8":"micchapatipada. ","mn139:13.9":"Tasma eso dhammo sarano. ","mn139:13.10":"Tatra, bhikkhave, yo attakilamathanuyogam ananuyogo dukkham anariyam anatthasamhitam, adukkho eso dhammo anupaghato anupayaso aparilaho; ","mn139:13.11":"sammapatipada. ","mn139:13.12":"Tasma eso dhammo arano. ","mn139:13.13":"Tatra, bhikkhave, yayam majjhima patipada tathagatena abhisambuddha, cakkhukarani nanakarani upasamaya abhinnaya sambodhaya nibbanaya samvattati, adukkho eso dhammo anupaghato anupayaso aparilaho; ","mn139:13.14":"sammapatipada. ","mn139:13.15":"Tasma eso dhammo arano. ","mn139:13.16":"Tatra, bhikkhave, yayam ussadana ca apasadana ca no ca dhammadesana, sadukkho eso dhammo saupaghato saupayaso saparilaho; ","mn139:13.17":"micchapatipada. ","mn139:13.18":"Tasma eso dhammo sarano. ","mn139:13.19":"Tatra, bhikkhave, yayam nevussadana ca na apasadana ca dhammadesana ca, adukkho eso dhammo anupaghato anupayaso aparilaho; ","mn139:13.20":"sammapatipada. ","mn139:13.21":"Tasma eso dhammo arano. ","mn139:13.22":"Tatra, bhikkhave, yamidam kamasukham milhasukham pothujjanasukham anariyasukham, sadukkho eso dhammo saupaghato saupayaso saparilaho; ","mn139:13.23":"micchapatipada. ","mn139:13.24":"Tasma eso dhammo sarano. ","mn139:13.25":"Tatra, bhikkhave, yamidam nekkhammasukham pavivekasukham upasamasukham sambodhisukham, adukkho eso dhammo anupaghato anupayaso aparilaho; ","mn139:13.26":"sammapatipada. ","mn139:13.27":"Tasma eso dhammo arano. ","mn139:13.28":"Tatra, bhikkhave, yvayam rahovado abhuto ataccho anatthasamhito, sadukkho eso dhammo saupaghato saupayaso saparilaho; ","mn139:13.29":"micchapatipada. ","mn139:13.30":"Tasma eso dhammo sarano. ","mn139:13.31":"Tatra, bhikkhave, yvayam rahovado bhuto taccho anatthasamhito, sadukkho eso dhammo saupaghato saupayaso saparilaho; ","mn139:13.32":"micchapatipada. ","mn139:13.33":"Tasma eso dhammo sarano. ","mn139:13.34":"Tatra, bhikkhave, yvayam rahovado bhuto taccho atthasamhito, adukkho eso dhammo anupaghato anupayaso aparilaho; ","mn139:13.35":"sammapatipada. ","mn139:13.36":"Tasma eso dhammo arano. ","mn139:13.37":"Tatra, bhikkhave, yvayam sammukha khinavado abhuto ataccho anatthasamhito, sadukkho eso dhammo saupaghato saupayaso saparilaho; ","mn139:13.38":"micchapatipada. ","mn139:13.39":"Tasma eso dhammo sarano. ","mn139:13.40":"Tatra, bhikkhave, yvayam sammukha khinavado bhuto taccho anatthasamhito, sadukkho eso dhammo saupaghato saupayaso saparilaho; ","mn139:13.41":"micchapatipada. ","mn139:13.42":"Tasma eso dhammo sarano. ","mn139:13.43":"Tatra, bhikkhave, yvayam sammukha khinavado bhuto taccho atthasamhito, adukkho eso dhammo anupaghato anupayaso aparilaho; ","mn139:13.44":"sammapatipada. ","mn139:13.45":"Tasma eso dhammo arano. ","mn139:13.46":"Tatra, bhikkhave, yamidam taramanassa bhasitam, sadukkho eso dhammo saupaghato saupayaso saparilaho; ","mn139:13.47":"micchapatipada. ","mn139:13.48":"Tasma eso dhammo sarano. ","mn139:13.49":"Tatra, bhikkhave, yamidam ataramanassa bhasitam, adukkho eso dhammo anupaghato anupayaso aparilaho; ","mn139:13.50":"sammapatipada. ","mn139:13.51":"Tasma eso dhammo arano. ","mn139:13.52":"Tatra, bhikkhave, yvayam janapadaniruttiya ca abhiniveso samannaya ca atisaro, sadukkho eso dhammo saupaghato saupayaso saparilaho; ","mn139:13.53":"micchapatipada. ","mn139:13.54":"Tasma eso dhammo sarano. ","mn139:13.55":"Tatra, bhikkhave, yvayam janapadaniruttiya ca anabhiniveso samannaya ca anatisaro, adukkho eso dhammo anupaghato anupayaso aparilaho; ","mn139:13.56":"sammapatipada. ","mn139:13.57":"Tasma eso dhammo arano. ","mn139:14.1":"Tasmatiha, bhikkhave, ‘sarananca dhammam janissama, arananca dhammam janissama; ","mn139:14.2":"sarananca dhammam natva arananca dhammam natva aranapatipadam patipajjissama’ti evanhi vo, bhikkhave, sikkhitabbam. ","mn139:14.3":"Subhuti ca pana, bhikkhave, kulaputto aranapatipadam patipanno”ti. ","mn139:14.4":"Idamavoca bhagava. ","mn139:14.5":"Attamana te bhikkhu bhagavato bhasitam abhinandunti. ","mn139:14.6":"Aranavibhangasuttam nitthitam navamam. "}