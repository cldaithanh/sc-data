{"mn86:0.1":"Majjhima Nikaya 86 ","mn86:0.2":"Angulimalasutta ","mn86:1.1":"Evam me sutam—","mn86:1.2":"ekam samayam bhagava savatthiyam viharati jetavane anathapindikassa arame. ","mn86:2.1":"Tena kho pana samayena ranno pasenadissa kosalassa vijite coro angulimalo nama hoti luddo lohitapani hatapahate nivittho adayapanno panabhutesu. ","mn86:2.2":"Tena gamapi agama kata, nigamapi anigama kata, janapadapi ajanapada kata. ","mn86:2.3":"So manusse vadhitva vadhitva angulinam malam dhareti. ","mn86:3.1":"Atha kho bhagava pubbanhasamayam nivasetva pattacivaramadaya savatthim pindaya pavisi. ","mn86:3.2":"Savatthiyam pindaya caritva pacchabhattam pindapatapatikkanto senasanam samsametva pattacivaramadaya yena coro angulimalo tenaddhanamaggam patipajji. ","mn86:3.3":"Addasasum kho gopalaka pasupalaka kassaka pathavino bhagavantam yena coro angulimalo tenaddhanamaggapatipannam. ","mn86:3.4":"Disvana bhagavantam etadavocum: ","mn86:3.5":"“ma, samana, etam maggam patipajji. ","mn86:3.6":"Etasmim, samana, magge coro angulimalo nama luddo lohitapani hatapahate nivittho adayapanno panabhutesu. ","mn86:3.7":"Tena gamapi agama kata, nigamapi anigama kata, janapadapi ajanapada kata. ","mn86:3.8":"So manusse vadhitva vadhitva angulinam malam dhareti. ","mn86:3.9":"Etanhi, samana, maggam dasapi purisa visampi purisa timsampi purisa cattarisampi purisa pannasampi purisa sankaritva sankaritva patipajjanti. ","mn86:3.10":"Tepi corassa angulimalassa hatthattham gacchanti”ti. ","mn86:3.11":"Evam vutte, bhagava tunhibhuto agamasi. ","mn86:3.12":"Dutiyampi kho gopalaka …pe… ","mn86:3.13":"tatiyampi kho gopalaka pasupalaka kassaka pathavino bhagavantam etadavocum: ","mn86:3.14":"“ma, samana, etam maggam patipajji, etasmim samana magge coro angulimalo nama luddo lohitapani hatapahate nivittho adayapanno panabhutesu, tena gamapi agama kata, nigamapi anigama kata, janapadapi ajanapada kata. ","mn86:3.15":"So manusse vadhitva vadhitva angulinam malam dhareti. ","mn86:3.16":"Etanhi samana maggam dasapi purisa visampi purisa timsampi purisa cattarisampi purisa pannasampi purisa sankaritva sankaritva patipajjanti. ","mn86:3.17":"Tepi corassa angulimalassa hatthattham gacchanti”ti. ","mn86:4.1":"Atha kho bhagava tunhibhuto agamasi. ","mn86:4.2":"Addasa kho coro angulimalo bhagavantam duratova agacchantam. ","mn86:4.3":"Disvanassa etadahosi: ","mn86:4.4":"“acchariyam vata bho, abbhutam vata bho. ","mn86:4.5":"Imanhi maggam dasapi purisa visampi purisa timsampi purisa cattarisampi purisa pannasampi purisa sankaritva sankaritva patipajjanti. ","mn86:4.6":"Tepi mama hatthattham gacchanti. ","mn86:4.7":"Atha ca panayam samano eko adutiyo pasayha manne agacchati. ","mn86:4.8":"Yannunaham imam samanam jivita voropeyyan”ti. ","mn86:5.1":"Atha kho coro angulimalo asicammam gahetva dhanukalapam sannayhitva bhagavantam pitthito pitthito anubandhi. ","mn86:5.2":"Atha kho bhagava tatharupam iddhabhisankharam abhisankhasi yatha coro angulimalo bhagavantam pakatiya gacchantam sabbathamena gacchanto na sakkoti sampapunitum. ","mn86:5.3":"Atha kho corassa angulimalassa etadahosi: ","mn86:5.4":"“acchariyam vata bho, abbhutam vata bho. ","mn86:5.5":"Ahanhi pubbe hatthimpi dhavantam anupatitva ganhami, assampi dhavantam anupatitva ganhami, rathampi dhavantam anupatitva ganhami, migampi dhavantam anupatitva ganhami; ","mn86:5.6":"atha ca panaham imam samanam pakatiya gacchantam sabbathamena gacchanto na sakkomi sampapunitun”ti. ","mn86:5.7":"Thitova bhagavantam etadavoca: ","mn86:5.8":"“tittha, tittha, samana”ti. ","mn86:5.9":"“Thito aham, angulimala, tvanca tittha”ti. ","mn86:5.10":"Atha kho corassa angulimalassa etadahosi: ","mn86:5.11":"“ime kho samana sakyaputtiya saccavadino saccapatinna. ","mn86:5.12":"Atha panayam samano gaccham yevaha: ","mn86:5.13":"‘thito aham, angulimala, tvanca tittha’ti. ","mn86:5.14":"Yannunaham imam samanam puccheyyan”ti. ","mn86:6.1":"Atha kho coro angulimalo bhagavantam gathaya ajjhabhasi: ","mn86:6.2":"“Gaccham vadesi samana thitomhi, ","mn86:6.3":"Mamanca brusi thitamatthitoti; ","mn86:6.4":"Pucchami tam samana etamattham, ","mn86:6.5":"Katham thito tvam ahamatthitomhi”ti. ","mn86:6.6":"“Thito aham angulimala sabbada, ","mn86:6.7":"Sabbesu bhutesu nidhaya dandam; ","mn86:6.8":"Tuvanca panesu asannatosi, ","mn86:6.9":"Tasma thitoham tuvamatthitosi”ti. ","mn86:6.10":"“Cirassam vata me mahito mahesi, ","mn86:6.11":"Mahavanam papuni saccavadi; ","mn86:6.12":"Soham carissami pahaya papam, ","mn86:6.13":"Sutvana gatham tava dhammayuttam”. ","mn86:6.14":"Itveva coro asimavudhanca, ","mn86:6.15":"Sobbhe papate narake akiri; ","mn86:6.16":"Avandi coro sugatassa pade, ","mn86:6.17":"Tattheva nam pabbajjam ayaci. ","mn86:6.18":"Buddho ca kho karuniko mahesi, ","mn86:6.19":"Yo sattha lokassa sadevakassa; ","mn86:6.20":"“Tamehi bhikkhu”ti tada avoca, ","mn86:6.21":"Eseva tassa ahu bhikkhubhavoti. ","mn86:7.1":"Atha kho bhagava ayasmata angulimalena pacchasamanena yena savatthi tena carikam pakkami. ","mn86:7.2":"Anupubbena carikam caramano yena savatthi tadavasari. ","mn86:7.3":"Tatra sudam bhagava savatthiyam viharati jetavane anathapindikassa arame. ","mn86:8.1":"Tena kho pana samayena ranno pasenadissa kosalassa antepuradvare mahajanakayo sannipatitva uccasaddo mahasaddo hoti: ","mn86:8.2":"“coro te, deva, vijite angulimalo nama luddo lohitapani hatapahate nivittho adayapanno panabhutesu. ","mn86:8.3":"Tena gamapi agama kata, nigamapi anigama kata, janapadapi ajanapada kata. ","mn86:8.4":"So manusse vadhitva vadhitva angulinam malam dhareti. ","mn86:8.5":"Tam devo patisedhetu”ti. ","mn86:9.1":"Atha kho raja pasenadi kosalo pancamattehi assasatehi savatthiya nikkhami diva divassa. ","mn86:9.2":"Yena aramo tena pavisi. ","mn86:9.3":"Yavatika yanassa bhumi yanena gantva yana paccorohitva pattikova yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho rajanam pasenadim kosalam bhagava etadavoca: ","mn86:9.4":"“kim nu te, maharaja, raja va magadho seniyo bimbisaro kupito vesalika va licchavi anne va patirajano”ti? ","mn86:10.1":"“Na kho me, bhante, raja magadho seniyo bimbisaro kupito, napi vesalika licchavi, napi anne patirajano. ","mn86:10.2":"Coro me, bhante, vijite angulimalo nama luddo lohitapani hatapahate nivittho adayapanno panabhutesu. ","mn86:10.3":"Tena gamapi agama kata, nigamapi anigama kata, janapadapi ajanapada kata. ","mn86:10.4":"So manusse vadhitva vadhitva angulinam malam dhareti. ","mn86:10.5":"Taham, bhante, patisedhissami”ti. ","mn86:11.1":"“Sace pana tvam, maharaja, angulimalam passeyyasi kesamassum oharetva kasayani vatthani acchadetva agarasma anagariyam pabbajitam, viratam panatipata, viratam adinnadana, viratam musavada, ekabhattikam, brahmacarim, silavantam, kalyanadhammam, kinti nam kareyyasi”ti? ","mn86:11.2":"“Abhivadeyyama va, bhante, paccuttheyyama va asanena va nimanteyyama, abhinimanteyyama va nam civarapindapatasenasanagilanappaccayabhesajjaparikkharehi, dhammikam va assa rakkhavaranaguttim samvidaheyyama. ","mn86:11.3":"Kuto panassa, bhante, dussilassa papadhammassa evarupo silasamyamo bhavissati”ti? ","mn86:12.1":"Tena kho pana samayena ayasma angulimalo bhagavato avidure nisinno hoti. ","mn86:12.2":"Atha kho bhagava dakkhinam bahum paggahetva rajanam pasenadim kosalam etadavoca: ","mn86:12.3":"“eso, maharaja, angulimalo”ti. ","mn86:12.4":"Atha kho ranno pasenadissa kosalassa ahudeva bhayam, ahu chambhitattam, ahu lomahamso. ","mn86:12.5":"Atha kho bhagava rajanam pasenadim kosalam bhitam samviggam lomahatthajatam viditva rajanam pasenadim kosalam etadavoca: ","mn86:12.6":"“ma bhayi, maharaja, natthi te ito bhayan”ti. ","mn86:12.7":"Atha kho ranno pasenadissa kosalassa yam ahosi bhayam va chambhitattam va lomahamso va so patippassambhi. ","mn86:12.8":"Atha kho raja pasenadi kosalo yenayasma angulimalo tenupasankami; upasankamitva ayasmantam angulimalam etadavoca: ","mn86:12.9":"“ayyo no, bhante, angulimalo”ti? ","mn86:12.10":"“Evam, maharaja”ti. ","mn86:12.11":"“Kathangotto ayyassa pita, kathangotta mata”ti? ","mn86:12.12":"“Gaggo kho, maharaja, pita, mantani mata”ti. ","mn86:12.13":"“Abhiramatu, bhante, ayyo gaggo mantaniputto. ","mn86:12.14":"Ahamayyassa gaggassa mantaniputtassa ussukkam karissami civarapindapatasenasanagilanappaccayabhesajjaparikkharanan”ti. ","mn86:13.1":"Tena kho pana samayena ayasma angulimalo aranniko hoti pindapatiko pamsukuliko tecivariko. ","mn86:13.2":"Atha kho ayasma angulimalo rajanam pasenadim kosalam etadavoca: ","mn86:13.3":"“alam, maharaja, paripunnam me civaran”ti. ","mn86:13.4":"Atha kho raja pasenadi kosalo yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho raja pasenadi kosalo bhagavantam etadavoca: ","mn86:13.5":"“acchariyam, bhante, abbhutam, bhante. ","mn86:13.6":"Yavancidam, bhante, bhagava adantanam dameta, asantanam sameta, aparinibbutanam parinibbapeta. ","mn86:13.7":"Yanhi mayam, bhante, nasakkhimha dandenapi satthenapi dametum so bhagavata adandena asattheneva danto. ","mn86:13.8":"Handa ca dani mayam, bhante, gacchama; ","mn86:13.9":"bahukicca mayam bahukaraniya”ti. ","mn86:13.10":"“Yassadani, maharaja, kalam mannasi”ti. ","mn86:13.11":"Atha kho raja pasenadi kosalo utthayasana bhagavantam abhivadetva padakkhinam katva pakkami. ","mn86:14.1":"Atha kho ayasma angulimalo pubbanhasamayam nivasetva pattacivaramadaya savatthiyam pindaya pavisi. ","mn86:14.2":"Addasa kho ayasma angulimalo savatthiyam sapadanam pindaya caramano annataram itthim mulhagabbham vighatagabbham. ","mn86:14.3":"Disvanassa etadahosi: ","mn86:14.4":"“kilissanti vata, bho, satta; ","mn86:14.5":"kilissanti vata, bho, satta”ti. ","mn86:14.6":"Atha kho ayasma angulimalo savatthiyam pindaya caritva pacchabhattam pindapatapatikkanto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma angulimalo bhagavantam etadavoca: ","mn86:14.7":"“idhaham, bhante, pubbanhasamayam nivasetva pattacivaramadaya savatthim pindaya pavisim. ","mn86:14.8":"Addasam kho aham, bhante, savatthiyam sapadanam pindaya caramano annataram itthim mulhagabbham vighatagabbham. ","mn86:14.9":"Disvana mayham etadahosi: ","mn86:14.10":"‘kilissanti vata bho satta, kilissanti vata bho satta’”ti. ","mn86:15.1":"“Tena hi tvam, angulimala, yena sa itthi tenupasankama; upasankamitva tam itthim evam vadehi: ","mn86:15.2":"‘yatoham, bhagini, jato nabhijanami sancicca panam jivita voropeta, tena saccena sotthi te hotu, sotthi gabbhassa’”ti. ","mn86:15.3":"“So hi nuna me, bhante, sampajanamusavado bhavissati. ","mn86:15.4":"Maya hi, bhante, bahu sancicca pana jivita voropita”ti. ","mn86:15.5":"“Tena hi tvam, angulimala, yena sa itthi tenupasankama; upasankamitva tam itthim evam vadehi: ","mn86:15.6":"‘yatoham, bhagini, ariyaya jatiya jato, nabhijanami sancicca panam jivita voropeta, tena saccena sotthi te hotu, sotthi gabbhassa’”ti. ","mn86:15.7":"“Evam, bhante”ti kho ayasma angulimalo bhagavato patissutva yena sa itthi tenupasankami; upasankamitva tam itthim etadavoca: ","mn86:15.8":"“yatoham, bhagini, ariyaya jatiya jato, nabhijanami sancicca panam jivita voropeta, tena saccena sotthi te hotu, sotthi gabbhassa”ti. ","mn86:15.9":"Atha khvassa itthiya sotthi ahosi, sotthi gabbhassa. ","mn86:16.1":"Atha kho ayasma angulimalo eko vupakattho appamatto atapi pahitatto viharanto nacirasseva—yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihasi. ","mn86:16.2":"“Khina jati, vusitam brahmacariyam, katam karaniyam, naparam itthattaya”ti abbhannasi. ","mn86:16.3":"Annataro kho panayasma angulimalo arahatam ahosi. ","mn86:17.1":"Atha kho ayasma angulimalo pubbanhasamayam nivasetva pattacivaramadaya savatthim pindaya pavisi. ","mn86:17.2":"Tena kho pana samayena annenapi leddu khitto ayasmato angulimalassa kaye nipatati, annenapi dando khitto ayasmato angulimalassa kaye nipatati, annenapi sakkhara khitta ayasmato angulimalassa kaye nipatati. ","mn86:17.3":"Atha kho ayasma angulimalo bhinnena sisena, lohitena galantena, bhinnena pattena, vipphalitaya sanghatiya yena bhagava tenupasankami. ","mn86:17.4":"Addasa kho bhagava ayasmantam angulimalam duratova agacchantam. ","mn86:17.5":"Disvana ayasmantam angulimalam etadavoca: ","mn86:17.6":"“adhivasehi tvam, brahmana, adhivasehi tvam, brahmana. ","mn86:17.7":"Yassa kho tvam, brahmana, kammassa vipakena bahuni vassani bahuni vassasatani bahuni vassasahassani niraye pacceyyasi tassa tvam, brahmana, kammassa vipakam dittheva dhamme patisamvedesi”ti. ","mn86:18.1":"Atha kho ayasma angulimalo rahogato patisallino vimuttisukham patisamvedi; ","mn86:18.2":"tayam velayam imam udanam udanesi: ","mn86:18.3":"“Yo pubbeva pamajjitva, ","mn86:18.4":"paccha so nappamajjati; ","mn86:18.5":"Somam lokam pabhaseti, ","mn86:18.6":"abbha muttova candima. ","mn86:18.7":"Yassa papam katam kammam, ","mn86:18.8":"kusalena pidhiyati; ","mn86:18.9":"Somam lokam pabhaseti, ","mn86:18.10":"abbha muttova candima. ","mn86:18.11":"Yo have daharo bhikkhu, ","mn86:18.12":"yunjati buddhasasane; ","mn86:18.13":"Somam lokam pabhaseti, ","mn86:18.14":"abbha muttova candima. ","mn86:18.15":"Disa hi me dhammakatham sunantu, ","mn86:18.16":"Disa hi me yunjantu buddhasasane; ","mn86:18.17":"Disa hi me te manuja bhajantu, ","mn86:18.18":"Ye dhammamevadapayanti santo. ","mn86:18.19":"Disa hi me khantivadanam, ","mn86:18.20":"avirodhappasamsinam; ","mn86:18.21":"Sunantu dhammam kalena, ","mn86:18.22":"tanca anuvidhiyantu. ","mn86:18.23":"Na hi jatu so mamam himse, ","mn86:18.24":"annam va pana kinci nam; ","mn86:18.25":"Pappuyya paramam santim, ","mn86:18.26":"rakkheyya tasathavare. ","mn86:18.27":"Udakanhi nayanti nettika, ","mn86:18.28":"Usukara namayanti tejanam; ","mn86:18.29":"Darum namayanti tacchaka, ","mn86:18.30":"Attanam damayanti pandita. ","mn86:18.31":"Dandeneke damayanti, ","mn86:18.32":"ankusehi kasahi ca; ","mn86:18.33":"Adandena asatthena, ","mn86:18.34":"aham dantomhi tadina. ","mn86:18.35":"Ahimsakoti me namam, ","mn86:18.36":"himsakassa pure sato; ","mn86:18.37":"Ajjaham saccanamomhi, ","mn86:18.38":"na nam himsami kinci nam. ","mn86:18.39":"Coro aham pure asim, ","mn86:18.40":"angulimaloti vissuto; ","mn86:18.41":"Vuyhamano mahoghena, ","mn86:18.42":"buddham saranamagamam. ","mn86:18.43":"Lohitapani pure asim, ","mn86:18.44":"angulimaloti vissuto; ","mn86:18.45":"Saranagamanam passa, ","mn86:18.46":"bhavanetti samuhata. ","mn86:18.47":"Tadisam kammam katvana, ","mn86:18.48":"bahum duggatigaminam; ","mn86:18.49":"Phuttho kammavipakena, ","mn86:18.50":"anano bhunjami bhojanam. ","mn86:18.51":"Pamadamanuyunjanti, ","mn86:18.52":"bala dummedhino jana; ","mn86:18.53":"Appamadanca medhavi, ","mn86:18.54":"dhanam setthamva rakkhati. ","mn86:18.55":"Ma pamadamanuyunjetha, ","mn86:18.56":"ma kamarati santhavam; ","mn86:18.57":"Appamatto hi jhayanto, ","mn86:18.58":"pappoti vipulam sukham. ","mn86:18.59":"Svagatam napagatam, ","mn86:18.60":"nayidam dummantitam mama; ","mn86:18.61":"Samvibhattesu dhammesu, ","mn86:18.62":"yam settham tadupagamam. ","mn86:18.63":"Svagatam napagatam, ","mn86:18.64":"nayidam dummantitam mama; ","mn86:18.65":"Tisso vijja anuppatta, ","mn86:18.66":"katam buddhassa sasanan”ti. ","mn86:18.67":"Angulimalasuttam nitthitam chattham. "}