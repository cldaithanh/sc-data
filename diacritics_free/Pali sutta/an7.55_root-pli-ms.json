{"an7.55:0.1":"Anguttara Nikaya 7.55 ","an7.55:0.2":"6. Abyakatavagga ","an7.55:0.3":"Purisagatisutta ","an7.55:1.1":"“Satta ca, bhikkhave, purisagatiyo desessami anupada ca parinibbanam. ","an7.55:1.2":"Tam sunatha, sadhukam manasi karotha, bhasissami”ti. ","an7.55:1.3":"“Evam, bhante”ti kho te bhikkhu bhagavato paccassosum. ","an7.55:1.4":"Bhagava etadavoca: ","an7.55:1.5":"“katama ca, bhikkhave, satta purisagatiyo? ","an7.55:2.1":"Idha, bhikkhave, bhikkhu evam patipanno hoti: ","an7.55:2.2":"‘no cassa no ca me siya, na bhavissati na me bhavissati, yadatthi yam bhutam tam pajahami’ti upekkham patilabhati. ","an7.55:2.3":"So bhave na rajjati, sambhave na rajjati, atthuttari padam santam sammappannaya passati. ","an7.55:2.4":"Tanca khvassa padam na sabbena sabbam sacchikatam hoti, tassa na sabbena sabbam mananusayo pahino hoti, na sabbena sabbam bhavaraganusayo pahino hoti, na sabbena sabbam avijjanusayo pahino hoti. ","an7.55:2.5":"So pancannam orambhagiyanam samyojananam parikkhaya antaraparinibbayi hoti. ","an7.55:2.6":"Seyyathapi, bhikkhave, divasamsantatte ayokapale hannamane papatika nibbattitva nibbayeyya. ","an7.55:2.7":"Evamevam kho, bhikkhave, bhikkhu evam patipanno hoti: ","an7.55:2.8":"‘no cassa no ca me siya, na bhavissati na me bhavissati, yadatthi yam bhutam tam pajahami’ti upekkham patilabhati. ","an7.55:2.9":"So bhave na rajjati, sambhave na rajjati, atthuttari padam santam sammappannaya passati. ","an7.55:2.10":"Tanca khvassa padam na sabbena sabbam sacchikatam hoti, tassa na sabbena sabbam mananusayo pahino hoti, na sabbena sabbam bhavaraganusayo pahino hoti, na sabbena sabbam avijjanusayo pahino hoti. ","an7.55:2.11":"So pancannam orambhagiyanam samyojananam parikkhaya antaraparinibbayi hoti. ","an7.55:3.1":"Idha pana, bhikkhave, bhikkhu evam patipanno hoti: ","an7.55:3.2":"‘no cassa no ca me siya, na bhavissati na me bhavissati, yadatthi yam bhutam tam pajahami’ti upekkham patilabhati. ","an7.55:3.3":"So bhave na rajjati, sambhave na rajjati, atthuttari padam santam sammappannaya passati. ","an7.55:3.4":"Tanca khvassa padam na sabbena sabbam sacchikatam hoti, tassa na sabbena sabbam mananusayo pahino hoti, na sabbena sabbam bhavaraganusayo pahino hoti, na sabbena sabbam avijjanusayo pahino hoti. ","an7.55:3.5":"So pancannam orambhagiyanam samyojananam parikkhaya antaraparinibbayi hoti. ","an7.55:3.6":"Seyyathapi, bhikkhave, divasamsantatte ayokapale hannamane papatika nibbattitva uppatitva nibbayeyya. ","an7.55:3.7":"Evamevam kho, bhikkhave, bhikkhu evam patipanno hoti: ","an7.55:3.8":"‘no cassa no ca me siya …pe… ","an7.55:3.9":"so pancannam orambhagiyanam samyojananam parikkhaya antaraparinibbayi hoti. ","an7.55:4.1":"Idha pana, bhikkhave, bhikkhu evam patipanno hoti: ","an7.55:4.2":"‘no cassa no ca me siya …pe… ","an7.55:4.3":"so pancannam orambhagiyanam samyojananam parikkhaya antaraparinibbayi hoti. ","an7.55:4.4":"Seyyathapi, bhikkhave, divasamsantatte ayokapale hannamane papatika nibbattitva uppatitva anupahacca talam nibbayeyya. ","an7.55:4.5":"Evamevam kho, bhikkhave, bhikkhu evam patipanno hoti: ","an7.55:4.6":"‘no cassa no ca me siya …pe… ","an7.55:4.7":"so pancannam orambhagiyanam samyojananam parikkhaya antaraparinibbayi hoti. ","an7.55:5.1":"Idha pana, bhikkhave, bhikkhu evam patipanno hoti: ","an7.55:5.2":"‘no cassa no ca me siya …pe… ","an7.55:5.3":"so pancannam orambhagiyanam samyojananam parikkhaya upahaccaparinibbayi hoti. ","an7.55:5.4":"Seyyathapi, bhikkhave, divasamsantatte ayokapale hannamane papatika nibbattitva uppatitva upahacca talam nibbayeyya. ","an7.55:5.5":"Evamevam kho, bhikkhave, bhikkhu evam patipanno hoti: ","an7.55:5.6":"‘no cassa no ca me siya …pe… ","an7.55:5.7":"so pancannam orambhagiyanam samyojananam parikkhaya upahaccaparinibbayi hoti. ","an7.55:6.1":"Idha pana, bhikkhave, bhikkhu evam patipanno hoti: ","an7.55:6.2":"‘no cassa no ca me siya …pe… ","an7.55:6.3":"so pancannam orambhagiyanam samyojananam parikkhaya asankharaparinibbayi hoti. ","an7.55:6.4":"Seyyathapi, bhikkhave, divasamsantatte ayokapale hannamane papatika nibbattitva uppatitva paritte tinapunje va katthapunje va nipateyya. ","an7.55:6.5":"Sa tattha aggimpi janeyya, dhumampi janeyya, aggimpi janetva dhumampi janetva tameva parittam tinapunjam va katthapunjam va pariyadiyitva anahara nibbayeyya. ","an7.55:6.6":"Evamevam kho, bhikkhave, bhikkhu evam patipanno hoti: ","an7.55:6.7":"‘no cassa no ca me siya …pe… ","an7.55:6.8":"so pancannam orambhagiyanam samyojananam parikkhaya asankharaparinibbayi hoti. ","an7.55:7.1":"Idha pana, bhikkhave, bhikkhu evam patipanno hoti: ","an7.55:7.2":"‘no cassa no ca me siya …pe… ","an7.55:7.3":"so pancannam orambhagiyanam samyojananam parikkhaya sasankharaparinibbayi hoti. ","an7.55:7.4":"Seyyathapi, bhikkhave, divasamsantatte ayokapale hannamane papatika nibbattitva uppatitva vipule tinapunje va katthapunje va nipateyya. ","an7.55:7.5":"Sa tattha aggimpi janeyya, dhumampi janeyya, aggimpi janetva dhumampi janetva tameva vipulam tinapunjam va katthapunjam va pariyadiyitva anahara nibbayeyya. ","an7.55:7.6":"Evamevam kho, bhikkhave, bhikkhu evam patipanno hoti: ","an7.55:7.7":"‘no cassa no ca me siya …pe… ","an7.55:7.8":"so pancannam orambhagiyanam samyojananam parikkhaya sasankharaparinibbayi hoti. ","an7.55:8.1":"Idha pana, bhikkhave, bhikkhu evam patipanno hoti: ","an7.55:8.2":"‘no cassa no ca me siya, na bhavissati na me bhavissati, yadatthi yam bhutam tam pajahami’ti upekkham patilabhati. ","an7.55:8.3":"So bhave na rajjati, sambhave na rajjati, atthuttari padam santam sammappannaya passati. ","an7.55:8.4":"Tanca khvassa padam na sabbena sabbam sacchikatam hoti, tassa na sabbena sabbam mananusayo pahino hoti, na sabbena sabbam bhavaraganusayo pahino hoti, na sabbena sabbam avijjanusayo pahino hoti. ","an7.55:8.5":"So pancannam orambhagiyanam samyojananam parikkhaya uddhamsoto hoti akanitthagami. ","an7.55:8.6":"Seyyathapi, bhikkhave, divasamsantatte ayokapale hannamane papatika nibbattitva uppatitva mahante tinapunje va katthapunje va nipateyya. ","an7.55:8.7":"Sa tattha aggimpi janeyya, dhumampi janeyya, aggimpi janetva dhumampi janetva tameva mahantam tinapunjam va katthapunjam va pariyadiyitva gacchampi daheyya, dayampi daheyya, gacchampi dahitva dayampi dahitva haritantam va pathantam va selantam va udakantam va ramaniyam va bhumibhagam agamma anahara nibbayeyya. ","an7.55:8.8":"Evamevam kho, bhikkhave, bhikkhu evam patipanno hoti: ","an7.55:8.9":"‘no cassa no ca me siya …pe… ","an7.55:8.10":"so pancannam orambhagiyanam samyojananam parikkhaya uddhamsoto hoti akanitthagami. ","an7.55:8.11":"Ima kho, bhikkhave, satta purisagatiyo. ","an7.55:9.1":"Katamanca, bhikkhave, anupadaparinibbanam? ","an7.55:9.2":"Idha, bhikkhave, bhikkhu evam patipanno hoti: ","an7.55:9.3":"‘no cassa no ca me siya, na bhavissati na me bhavissati, yadatthi yam bhutam tam pajahami’ti upekkham patilabhati. ","an7.55:9.4":"So bhave na rajjati, sambhave na rajjati, atthuttari padam santam sammappannaya passati. ","an7.55:9.5":"Tanca khvassa padam sabbena sabbam sacchikatam hoti, tassa sabbena sabbam mananusayo pahino hoti, sabbena sabbam bhavaraganusayo pahino hoti, sabbena sabbam avijjanusayo pahino hoti. ","an7.55:9.6":"So asavanam khaya …pe… sacchikatva upasampajja viharati. ","an7.55:9.7":"Idam vuccati, bhikkhave, anupadaparinibbanam. ","an7.55:9.8":"Ima kho, bhikkhave, satta purisagatiyo anupada ca parinibbanan”ti. ","an7.55:9.9":"Dutiyam. "}