{"an3.123:0.1":"Anguttara Nikaya 3.123 ","an3.123:0.2":"13. Kusinaravagga ","an3.123:0.3":"Kusinarasutta ","an3.123:1.1":"Ekam samayam bhagava kusinarayam viharati baliharane vanasande. ","an3.123:1.2":"Tatra kho bhagava bhikkhu amantesi: ","an3.123:1.3":"“bhikkhavo”ti. ","an3.123:1.4":"“Bhadante”ti te bhikkhu bhagavato paccassosum. ","an3.123:1.5":"Bhagava etadavoca: ","an3.123:2.1":"“Idha, bhikkhave, bhikkhu annataram gamam va nigamam va upanissaya viharati. ","an3.123:2.2":"Tamenam gahapati va gahapatiputto va upasankamitva svatanaya bhattena nimanteti. ","an3.123:2.3":"Akankhamano, bhikkhave, bhikkhu adhivaseti. ","an3.123:2.4":"So tassa rattiya accayena pubbanhasamayam nivasetva pattacivaramadaya yena tassa gahapatissa va gahapatiputtassa va nivesanam tenupasankamati; upasankamitva pannatte asane nisidati. ","an3.123:2.5":"Tamenam so gahapati va gahapatiputto va panitena khadaniyena bhojaniyena sahattha santappeti sampavareti. ","an3.123:3.1":"Tassa evam hoti: ","an3.123:3.2":"‘sadhu vata myayam gahapati va gahapatiputto va panitena khadaniyena bhojaniyena sahattha santappeti sampavareti’ti. ","an3.123:3.3":"Evampissa hoti: ","an3.123:3.4":"‘aho vata mayam gahapati va gahapatiputto va ayatimpi evarupena panitena khadaniyena bhojaniyena sahattha santappeyya sampavareyya’ti. ","an3.123:3.5":"So tam pindapatam gathito mucchito ajjhosanno anadinavadassavi anissaranapanno paribhunjati. ","an3.123:3.6":"So tattha kamavitakkampi vitakketi, byapadavitakkampi vitakketi, vihimsavitakkampi vitakketi. ","an3.123:3.7":"Evarupassaham, bhikkhave, bhikkhuno dinnam na mahapphalanti vadami. ","an3.123:3.8":"Tam kissa hetu? ","an3.123:3.9":"Pamatto hi, bhikkhave, bhikkhu viharati. ","an3.123:4.1":"Idha pana, bhikkhave, bhikkhu annataram gamam va nigamam va upanissaya viharati. ","an3.123:4.2":"Tamenam gahapati va gahapatiputto va upasankamitva svatanaya bhattena nimanteti. ","an3.123:4.3":"Akankhamano, bhikkhave, bhikkhu adhivaseti. ","an3.123:4.4":"So tassa rattiya accayena pubbanhasamayam nivasetva pattacivaramadaya yena tassa gahapatissa va gahapatiputtassa va nivesanam tenupasankamati; upasankamitva pannatte asane nisidati. ","an3.123:4.5":"Tamenam so gahapati va gahapatiputto va panitena khadaniyena bhojaniyena sahattha santappeti sampavareti. ","an3.123:5.1":"Tassa na evam hoti: ","an3.123:5.2":"‘sadhu vata myayam gahapati va gahapatiputto va panitena khadaniyena bhojaniyena sahattha santappeti sampavareti’ti. ","an3.123:5.3":"Evampissa na hoti: ","an3.123:5.4":"‘aho vata mayam gahapati va gahapatiputto va ayatimpi evarupena panitena khadaniyena bhojaniyena sahattha santappeyya sampavareyya’ti. ","an3.123:5.5":"So tam pindapatam agathito amucchito anajjhosanno adinavadassavi nissaranapanno paribhunjati. ","an3.123:5.6":"So tattha nekkhammavitakkampi vitakketi, abyapadavitakkampi vitakketi, avihimsavitakkampi vitakketi. ","an3.123:5.7":"Evarupassaham, bhikkhave, bhikkhuno dinnam mahapphalanti vadami. ","an3.123:5.8":"Tam kissa hetu? ","an3.123:5.9":"Appamatto hi, bhikkhave, bhikkhu viharati”ti. ","an3.123:5.10":"Pathamam. "}