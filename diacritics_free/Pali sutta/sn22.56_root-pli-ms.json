{"sn22.56:0.1":"Samyutta Nikaya 22.56 ","sn22.56:0.2":"6. Upayavagga ","sn22.56:0.3":"Upadanaparipavattasutta ","sn22.56:1.1":"Savatthinidanam. ","sn22.56:1.2":"“Pancime, bhikkhave, upadanakkhandha. ","sn22.56:1.3":"Katame panca? ","sn22.56:1.4":"Rupupadanakkhandho, vedanupadanakkhandho, sannupadanakkhandho, sankharupadanakkhandho, vinnanupadanakkhandho. ","sn22.56:1.5":"Yavakivancaham, bhikkhave, ime pancupadanakkhandhe catuparivattam yathabhutam nabbhannasim, neva tavaham, bhikkhave, sadevake loke samarake sabrahmake sassamanabrahmaniya pajaya sadevamanussaya anuttaram sammasambodhim abhisambuddhoti paccannasim. ","sn22.56:1.6":"Yato ca khvaham, bhikkhave, ime pancupadanakkhandhe catuparivattam yathabhutam abbhannasim, athaham, bhikkhave, sadevake loke …pe… ","sn22.56:1.7":"sadevamanussaya anuttaram sammasambodhim abhisambuddhoti paccannasim. ","sn22.56:2.1":"Kathanca catuparivattam? ","sn22.56:2.2":"Rupam abbhannasim, rupasamudayam abbhannasim, rupanirodham abbhannasim, rupanirodhagaminim patipadam abbhannasim; ","sn22.56:2.3":"vedanam … ","sn22.56:2.4":"sannam … ","sn22.56:2.5":"sankhare … ","sn22.56:2.6":"vinnanam abbhannasim, vinnanasamudayam abbhannasim, vinnananirodham abbhannasim, vinnananirodhagaminim patipadam abbhannasim. ","sn22.56:3.1":"Katamanca, bhikkhave, rupam? ","sn22.56:3.2":"Cattaro ca mahabhuta catunnanca mahabhutanam upadaya rupam. ","sn22.56:3.3":"Idam vuccati, bhikkhave, rupam. ","sn22.56:3.4":"Aharasamudaya rupasamudayo; ","sn22.56:3.5":"aharanirodha rupanirodho. ","sn22.56:3.6":"Ayameva ariyo atthangiko maggo rupanirodhagamini patipada, seyyathidam—","sn22.56:3.7":"sammaditthi …pe… sammasamadhi. ","sn22.56:4.1":"Ye hi keci, bhikkhave, samana va brahmana va evam rupam abhinnaya, evam rupasamudayam abhinnaya, evam rupanirodham abhinnaya, evam rupanirodhagaminim patipadam abhinnaya rupassa nibbidaya viragaya nirodhaya patipanna, te suppatipanna. ","sn22.56:4.2":"Ye suppatipanna, te imasmim dhammavinaye gadhanti. ","sn22.56:5.1":"Ye ca kho keci, bhikkhave, samana va brahmana va evam rupam abhinnaya …pe… evam rupanirodhagaminim patipadam abhinnaya, rupassa nibbida viraga nirodha anupada vimutta te suvimutta. ","sn22.56:5.2":"Ye suvimutta te kevalino. ","sn22.56:5.3":"Ye kevalino vattam tesam natthi pannapanaya. ","sn22.56:6.1":"Katama ca, bhikkhave, vedana? ","sn22.56:6.2":"Chayime, bhikkhave, vedanakaya—","sn22.56:6.3":"cakkhusamphassaja vedana, sotasamphassaja vedana, ghanasamphassaja vedana, jivhasamphassaja vedana, kayasamphassaja vedana, manosamphassaja vedana. ","sn22.56:6.4":"Ayam vuccati, bhikkhave, vedana. ","sn22.56:6.5":"Phassasamudaya vedanasamudayo; ","sn22.56:6.6":"phassanirodha vedananirodho. ","sn22.56:6.7":"Ayameva ariyo atthangiko maggo vedananirodhagamini patipada, seyyathidam—","sn22.56:6.8":"sammaditthi …pe… sammasamadhi. ","sn22.56:7.1":"Ye hi keci, bhikkhave, samana va brahmana va evam vedanam abhinnaya, evam vedanasamudayam abhinnaya, evam vedananirodham abhinnaya, evam vedananirodhagaminim patipadam abhinnaya vedanaya nibbidaya viragaya nirodhaya patipanna, te suppatipanna. ","sn22.56:7.2":"Ye suppatipanna, te imasmim dhammavinaye gadhanti. ","sn22.56:8.1":"Ye ca kho keci, bhikkhave, samana va brahmana va evam vedanam abhinnaya …pe… evam vedananirodhagaminim patipadam abhinnaya …pe… ","sn22.56:8.2":"vattam tesam natthi pannapanaya. ","sn22.56:9.1":"Katama ca, bhikkhave, sanna? ","sn22.56:9.2":"Chayime, bhikkhave, sannakaya—","sn22.56:9.3":"rupasanna, saddasanna, gandhasanna, rasasanna, photthabbasanna, dhammasanna. ","sn22.56:9.4":"Ayam vuccati, bhikkhave, sanna. ","sn22.56:9.5":"Phassasamudaya sannasamudayo; ","sn22.56:9.6":"phassanirodha sannanirodho. ","sn22.56:9.7":"Ayameva ariyo atthangiko maggo sannanirodhagamini patipada, seyyathidam—","sn22.56:9.8":"sammaditthi …pe… sammasamadhi …pe… ","sn22.56:9.9":"vattam tesam natthi pannapanaya. ","sn22.56:10.1":"Katame ca, bhikkhave, sankhara? ","sn22.56:10.2":"Chayime, bhikkhave, cetanakaya—","sn22.56:10.3":"rupasancetana, saddasancetana, gandhasancetana, rasasancetana, photthabbasancetana, dhammasancetana. ","sn22.56:10.4":"Ime vuccanti, bhikkhave, sankhara. ","sn22.56:10.5":"Phassasamudaya sankharasamudayo; ","sn22.56:10.6":"phassanirodha sankharanirodho. ","sn22.56:10.7":"Ayameva ariyo atthangiko maggo sankharanirodhagamini patipada, seyyathidam—","sn22.56:10.8":"sammaditthi …pe… sammasamadhi. ","sn22.56:11.1":"Ye hi keci, bhikkhave, samana va brahmana va evam sankhare abhinnaya, evam sankharasamudayam abhinnaya, evam sankharanirodham abhinnaya, evam sankharanirodhagaminim patipadam abhinnaya sankharanam nibbidaya viragaya nirodhaya patipanna, te suppatipanna. ","sn22.56:11.2":"Ye suppatipanna, te imasmim dhammavinaye gadhanti. ","sn22.56:12.1":"Ye ca kho keci, bhikkhave, samana va brahmana va evam sankhare abhinnaya, evam sankharasamudayam abhinnaya, evam sankharanirodham abhinnaya, evam sankharanirodhagaminim patipadam abhinnaya sankharanam nibbida viraga nirodha anupada vimutta, te suvimutta. ","sn22.56:12.2":"Ye suvimutta, te kevalino. ","sn22.56:12.3":"Ye kevalino vattam tesam natthi pannapanaya. ","sn22.56:13.1":"Katamanca, bhikkhave, vinnanam? ","sn22.56:13.2":"Chayime, bhikkhave, vinnanakaya—","sn22.56:13.3":"cakkhuvinnanam, sotavinnanam, ghanavinnanam, jivhavinnanam, kayavinnanam, manovinnanam. ","sn22.56:13.4":"Idam vuccati, bhikkhave, vinnanam. ","sn22.56:13.5":"Namarupasamudaya vinnanasamudayo; ","sn22.56:13.6":"namarupanirodha vinnananirodho. ","sn22.56:13.7":"Ayameva ariyo atthangiko maggo vinnananirodhagamini patipada, seyyathidam—","sn22.56:13.8":"sammaditthi …pe… sammasamadhi. ","sn22.56:14.1":"Ye hi keci, bhikkhave, samana va brahmana va evam vinnanam abhinnaya, evam vinnanasamudayam abhinnaya, evam vinnananirodham abhinnaya, evam vinnananirodhagaminim patipadam abhinnaya vinnanassa nibbidaya viragaya nirodhaya patipanna, te suppatipanna. ","sn22.56:14.2":"Ye suppatipanna, te imasmim dhammavinaye gadhanti. ","sn22.56:15.1":"Ye ca kho keci, bhikkhave, samana va brahmana va evam vinnanam abhinnaya, evam vinnanasamudayam abhinnaya, evam vinnananirodham abhinnaya, evam vinnananirodhagaminim patipadam abhinnaya vinnanassa nibbida viraga nirodha anupada vimutta, te suvimutta. ","sn22.56:15.2":"Ye suvimutta, te kevalino. ","sn22.56:15.3":"Ye kevalino vattam tesam natthi pannapanaya”ti. ","sn22.56:15.4":"Catuttham. "}