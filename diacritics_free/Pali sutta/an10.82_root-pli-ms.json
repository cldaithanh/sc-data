{"an10.82:0.1":"Anguttara Nikaya 10.82 ","an10.82:0.2":"9. Theravagga ","an10.82:0.3":"Anandasutta ","an10.82:1.1":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho ayasmantam anandam bhagava etadavoca: ","an10.82:2.1":"“So vatananda, bhikkhu ‘assaddho samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:3.1":"So vatananda, bhikkhu ‘dussilo samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:4.1":"So vatananda, bhikkhu ‘appassuto samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:5.1":"So vatananda, bhikkhu ‘dubbaco samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:6.1":"So vatananda, bhikkhu ‘papamitto samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:7.1":"So vatananda, bhikkhu ‘kusito samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:8.1":"So vatananda, bhikkhu ‘mutthassati samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:9.1":"So vatananda, bhikkhu ‘asantuttho samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:10.1":"So vatananda, bhikkhu ‘papiccho samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:11.1":"So vatananda, bhikkhu ‘micchaditthiko samano imasmim dhammavinaye vuddhim virulhim vepullam apajjissati’ti netam thanam vijjati. ","an10.82:12.1":"So vatananda, bhikkhu ‘imehi dasahi dhammehi samannagato imasmim dhammavinaye vuddhim virulhim vepullam apajjissati’ti netam thanam vijjati. ","an10.82:13.1":"So vatananda, bhikkhu ‘saddho samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:14.1":"So vatananda, bhikkhu ‘silava samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:15.1":"So vatananda, bhikkhu ‘bahussuto sutadharo samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:16.1":"So vatananda, bhikkhu ‘suvaco samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:17.1":"So vatananda, bhikkhu ‘kalyanamitto samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:18.1":"So vatananda, bhikkhu ‘araddhaviriyo samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:19.1":"So vatananda, bhikkhu ‘upatthitassati samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:20.1":"So vatananda, bhikkhu ‘santuttho samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:21.1":"So vatananda, bhikkhu ‘appiccho samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:22.1":"So vatananda, bhikkhu ‘sammaditthiko samano imasmim dhammavinaye vuddhim virulhim vepullam apajjissati’ti thanametam vijjati. ","an10.82:23.1":"So vatananda, bhikkhu ‘imehi dasahi dhammehi samannagato imasmim dhammavinaye vuddhim virulhim vepullam apajjissati’ti thanametam vijjati”ti. ","an10.82:23.2":"Dutiyam. "}