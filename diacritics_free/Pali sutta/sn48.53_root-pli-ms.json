{"sn48.53:0.1":"Samyutta Nikaya 48.53 ","sn48.53:0.2":"6. Sukarakhatavagga ","sn48.53:0.3":"Sekhasutta ","sn48.53:1.1":"Evam me sutam—","sn48.53:1.2":"ekam samayam bhagava kosambiyam viharati ghositarame. ","sn48.53:1.3":"Tatra kho bhagava bhikkhu amantesi: ","sn48.53:1.4":"“atthi nu kho, bhikkhave, pariyayo yam pariyayam agamma sekho bhikkhu sekhabhumiyam thito ‘sekhosmi’ti pajaneyya, asekho bhikkhu asekhabhumiyam thito ‘asekhosmi’ti pajaneyya”ti? ","sn48.53:2.1":"“Bhagavammulaka no, bhante, dhamma …pe… ","sn48.53:2.2":"“atthi, bhikkhave, pariyayo yam pariyayam agamma sekho bhikkhu sekhabhumiyam thito ‘sekhosmi’ti pajaneyya, asekho bhikkhu asekhabhumiyam thito ‘asekhosmi’ti pajaneyya. ","sn48.53:3.1":"Katamo ca, bhikkhave, pariyayo yam pariyayam agamma sekho bhikkhu sekhabhumiyam thito ‘sekhosmi’ti pajanati? ","sn48.53:3.2":"Idha, bhikkhave, sekho bhikkhu ‘idam dukkhan’ti yathabhutam pajanati, ‘ayam dukkhasamudayo’ti yathabhutam pajanati, ‘ayam dukkhanirodho’ti yathabhutam pajanati, ‘ayam dukkhanirodhagamini patipada’ti yathabhutam pajanati—","sn48.53:3.3":"ayampi kho, bhikkhave, pariyayo yam pariyayam agamma sekho bhikkhu sekhabhumiyam thito ‘sekhosmi’ti pajanati. ","sn48.53:4.1":"Puna caparam, bhikkhave, sekho bhikkhu iti patisancikkhati: ","sn48.53:4.2":"‘atthi nu kho ito bahiddha anno samano va brahmano va yo evam bhutam taccham tatham dhammam deseti yatha bhagava’ti? ","sn48.53:4.3":"So evam pajanati: ","sn48.53:4.4":"‘natthi kho ito bahiddha anno samano va brahmano va yo evam bhutam taccham tatham dhammam deseti yatha bhagava’ti. ","sn48.53:4.5":"Ayampi kho, bhikkhave, pariyayo yam pariyayam agamma sekho bhikkhu sekhabhumiyam thito ‘sekhosmi’ti pajanati. ","sn48.53:5.1":"Puna caparam, bhikkhave, sekho bhikkhu pancindriyani pajanati—","sn48.53:5.2":"saddhindriyam, viriyindriyam, satindriyam, samadhindriyam, pannindriyam. ","sn48.53:5.3":"Yangatikani yamparamani yamphalani yampariyosanani. Na heva kho kayena phusitva viharati; ","sn48.53:5.4":"pannaya ca ativijjha passati. ","sn48.53:5.5":"Ayampi kho, bhikkhave, pariyayo yam pariyayam agamma sekho bhikkhu sekhabhumiyam thito ‘sekhosmi’ti pajanati. ","sn48.53:6.1":"Katamo ca, bhikkhave, pariyayo yam pariyayam agamma asekho bhikkhu asekhabhumiyam thito ‘asekhosmi’ti pajanati? ","sn48.53:6.2":"Idha, bhikkhave, asekho bhikkhu pancindriyani pajanati—","sn48.53:6.3":"saddhindriyam, viriyindriyam, satindriyam, samadhindriyam, pannindriyam. ","sn48.53:6.4":"Yangatikani yamparamani yamphalani yampariyosanani. Kayena ca phusitva viharati; ","sn48.53:6.5":"pannaya ca ativijjha passati. ","sn48.53:6.6":"Ayampi kho, bhikkhave, pariyayo yam pariyayam agamma asekho bhikkhu asekhabhumiyam thito ‘asekhosmi’ti pajanati. ","sn48.53:7.1":"Puna caparam, bhikkhave, asekho bhikkhu cha indriyani pajanati. ","sn48.53:7.2":"‘Cakkhundriyam, sotindriyam, ghanindriyam, jivhindriyam, kayindriyam, manindriyam—","sn48.53:7.3":"imani kho cha indriyani sabbena sabbam sabbatha sabbam aparisesam nirujjhissanti, annani ca cha indriyani na kuhinci kisminci uppajjissanti’ti pajanati. ","sn48.53:7.4":"Ayampi kho, bhikkhave, pariyayo yam pariyayam agamma asekho bhikkhu asekhabhumiyam thito ‘asekhosmi’ti pajanati”ti. ","sn48.53:7.5":"Tatiyam. "}