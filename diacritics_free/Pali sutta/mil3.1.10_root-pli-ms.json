{"mil3.1.10:0.1":"Milindapanha ","mil3.1.10:0.2":"Mahavagga ","mil3.1.10:0.3":"10. Sampasadanalakkhanasaddhapanha ","mil3.1.10:1.1":"Raja aha—","mil3.1.10:1.2":"“bhante nagasena, kimlakkhana saddha”ti? ","mil3.1.10:1.3":"“Sampasadanalakkhana ca, maharaja, saddha, sampakkhandanalakkhana ca”ti. ","mil3.1.10:1.4":"“Katham, bhante, sampasadanalakkhana saddha”ti? ","mil3.1.10:1.5":"“Saddha kho, maharaja, uppajjamana nivarane vikkhambheti, vinivaranam cittam hoti accham vippasannam anavilam. ","mil3.1.10:1.6":"Evam kho, maharaja, sampasadanalakkhana saddha”ti. ","mil3.1.10:2.1":"“Opammam karohi”ti. ","mil3.1.10:2.2":"“Yatha, maharaja, raja cakkavatti caturanginiya senaya saddhim addhanamaggappatipanno parittam udakam tareyya, tam udakam hatthihi ca assehi ca rathehi ca pattihi ca khubhitam bhaveyya avilam lulitam kalalibhutam. ","mil3.1.10:2.3":"Uttinno ca raja cakkavatti manusse anapeyya ‘paniyam, bhane, aharatha, pivissami’ti, ranno ca udakappasadako mani bhaveyya. ","mil3.1.10:2.4":"‘Evam, deva’ti kho te manussa ranno cakkavattissa patissutva tam udakappasadakam manim udake pakkhipeyyum, tasmim udake pakkhittamatte sankhasevalapanakam vigaccheyya, kaddamo ca sannisideyya, accham bhaveyya udakam vippasannam anavilam. ","mil3.1.10:2.5":"Tato ranno cakkavattissa paniyam upanameyyum ‘pivatu, deva, paniyan’ti. ","mil3.1.10:3.1":"Yatha, maharaja, udakam, evam cittam datthabbam, yatha te manussa, evam yogavacaro datthabbo, yatha sankhasevalapanakam kaddamo ca, evam kilesa datthabba. ","mil3.1.10:3.2":"Yatha udakappasadako mani, evam saddha datthabba, yatha udakappasadake manimhi udake pakkhittamatte sankhasevalapanakam vigaccheyya, kaddamo ca sannisideyya, accham bhaveyya udakam vippasannam anavilam; ","mil3.1.10:3.3":"evameva kho, maharaja, saddha uppajjamana nivarane vikkhambheti, vinivaranam cittam hoti accham vippasannam anavilam. ","mil3.1.10:3.4":"Evam kho, maharaja, sampasadanalakkhana saddha”ti. ","mil3.1.10:4.1":"“Kallosi, bhante nagasena”ti. ","mil3.1.10:5.1":"Sampasadanalakkhanasaddhapanho dasamo. "}