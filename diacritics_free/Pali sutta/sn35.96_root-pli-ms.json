{"sn35.96:0.1":"Samyutta Nikaya 35.96 ","sn35.96:0.2":"10. Salavagga ","sn35.96:0.3":"Parihanadhammasutta ","sn35.96:1.1":"“Parihanadhammanca vo, bhikkhave, desessami aparihanadhammanca cha ca abhibhayatanani. ","sn35.96:1.2":"Tam sunatha. ","sn35.96:1.3":"Kathanca, bhikkhave, parihanadhammo hoti? ","sn35.96:1.4":"Idha, bhikkhave, bhikkhuno cakkhuna rupam disva uppajjanti papaka akusala sarasankappa samyojaniya. ","sn35.96:1.5":"Tance bhikkhu adhivaseti nappajahati na vinodeti na byantikaroti na anabhavam gameti, veditabbametam, bhikkhave, bhikkhuna: ","sn35.96:1.6":"‘parihayami kusalehi dhammehi’. ","sn35.96:1.7":"Parihananhetam vuttam bhagavatati …pe…. ","sn35.96:2.1":"Puna caparam, bhikkhave, bhikkhuno jivhaya rasam sayitva uppajjanti …pe… ","sn35.96:2.2":"puna caparam, bhikkhave, bhikkhuno manasa dhammam vinnaya uppajjanti papaka akusala sarasankappa samyojaniya. ","sn35.96:2.3":"Tance bhikkhu adhivaseti nappajahati na vinodeti na byantikaroti na anabhavam gameti, veditabbametam, bhikkhave, bhikkhuna: ","sn35.96:2.4":"‘parihayami kusalehi dhammehi’. ","sn35.96:2.5":"Parihananhetam vuttam bhagavatati. ","sn35.96:2.6":"Evam kho, bhikkhave, parihanadhammo hoti. ","sn35.96:3.1":"Kathanca, bhikkhave, aparihanadhammo hoti? ","sn35.96:3.2":"Idha, bhikkhave, bhikkhuno cakkhuna rupam disva uppajjanti papaka akusala sarasankappa samyojaniya. ","sn35.96:3.3":"Tance bhikkhu nadhivaseti pajahati vinodeti byantikaroti anabhavam gameti, veditabbametam, bhikkhave, bhikkhuna: ","sn35.96:3.4":"‘na parihayami kusalehi dhammehi’. ","sn35.96:3.5":"Aparihananhetam vuttam bhagavatati …pe…. ","sn35.96:4.1":"Puna caparam, bhikkhave, bhikkhuno jivhaya rasam sayitva uppajjanti …pe… ","sn35.96:4.2":"puna caparam, bhikkhave, bhikkhuno manasa dhammam vinnaya uppajjanti papaka akusala sarasankappa samyojaniya. ","sn35.96:4.3":"Tance bhikkhu nadhivaseti pajahati vinodeti byantikaroti anabhavam gameti, veditabbametam, bhikkhave, bhikkhuna: ","sn35.96:4.4":"‘na parihayami kusalehi dhammehi’. ","sn35.96:4.5":"Aparihananhetam vuttam bhagavatati. ","sn35.96:4.6":"Evam kho, bhikkhave, aparihanadhammo hoti. ","sn35.96:5.1":"Katamani ca, bhikkhave, cha abhibhayatanani? ","sn35.96:5.2":"Idha, bhikkhave, bhikkhuno cakkhuna rupam disva nuppajjanti papaka akusala sarasankappa samyojaniya. ","sn35.96:5.3":"Veditabbametam, bhikkhave, bhikkhuna: ","sn35.96:5.4":"‘abhibhutametam ayatanam’. ","sn35.96:5.5":"Abhibhayatananhetam vuttam bhagavatati …pe… ","sn35.96:5.6":"puna caparam, bhikkhave, bhikkhuno manasa dhammam vinnaya nuppajjanti papaka akusala dhamma sarasankappa samyojaniya. ","sn35.96:5.7":"Veditabbametam, bhikkhave, bhikkhuna: ","sn35.96:5.8":"‘abhibhutametam ayatanam’. ","sn35.96:5.9":"Abhibhayatananhetam vuttam bhagavatati. ","sn35.96:5.10":"Imani vuccanti, bhikkhave, cha abhibhayatanani”ti. ","sn35.96:5.11":"Tatiyam. "}