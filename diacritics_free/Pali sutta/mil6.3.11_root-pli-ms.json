{"mil6.3.11:0.1":"Milindapanha ","mil6.3.11:0.2":"Anumanapanha ","mil6.3.11:0.3":"Vessantaravagga ","mil6.3.11:0.4":"11. Nibbanasacchikaranapanha ","mil6.3.11:1.1":"“Bhante nagasena, tumhe bhanatha—","mil6.3.11:1.2":"‘nibbanam na atitam, na anagatam, na paccuppannam, na uppannam na anuppannam na uppadaniyan’ti. ","mil6.3.11:1.3":"Idha, bhante nagasena, yo koci sammapatipanno nibbanam sacchikaroti, so uppannam sacchikaroti, udahu uppadetva sacchikaroti”ti? ","mil6.3.11:1.4":"“Yo koci, maharaja, sammapatipanno nibbanam sacchikaroti, so na uppannam sacchikaroti, na uppadetva sacchikaroti, api ca, maharaja, atthesa nibbanadhatu, yam so sammapatipanno sacchikaroti”ti. ","mil6.3.11:2.1":"“Ma, bhante nagasena, imam panham paticchannam katva dipehi, vivatam pakatam katva dipehi chandajato ussahajato, yam te sikkhitam, tam sabbam etthevakirahi, etthayam jano sammulho vimatijato samsayapakkhando, bhindetam antodosasallan”ti. ","mil6.3.11:2.2":"“Atthesa, maharaja, nibbanadhatu santa sukha panita, tam sammapatipanno jinanusitthiya sankhare sammasanto pannaya sacchikaroti. ","mil6.3.11:2.3":"Yatha, maharaja, antevasiko acariyanusitthiya vijjam pannaya sacchikaroti; ","mil6.3.11:2.4":"evameva kho, maharaja, sammapatipanno jinanusitthiya pannaya nibbanam sacchikaroti. ","mil6.3.11:3.1":"Katham pana tam nibbanam datthabbanti? ","mil6.3.11:3.2":"Anitito nirupaddavato abhayato khemato santato sukhato satato panitato sucito sitalato datthabbam. ","mil6.3.11:4.1":"Yatha, maharaja, puriso bahukatthapunjena jalitakatthitena aggina dayhamano vayamena tato muncitva niraggikokasam pavisitva tattha paramasukham labheyya; ","mil6.3.11:4.2":"evameva kho, maharaja, yo sammapatipanno, so yoniso manasikarena byapagatatividhaggisantapam paramasukham nibbanam sacchikaroti. ","mil6.3.11:4.3":"Yatha, maharaja, aggi, evam tividhaggi datthabbo; ","mil6.3.11:4.4":"yatha aggigato puriso, evam sammapatipanno datthabbo; ","mil6.3.11:4.5":"yatha niraggikokaso, evam nibbanam datthabbam. ","mil6.3.11:5.1":"Yatha va pana, maharaja, puriso ahikukkuramanussakunapasariravalanjakotthasarasigato kunapajatajatitantaramanupavittho vayamena tato muncitva nikkunapokasam pavisitva tattha paramasukham labheyya; ","mil6.3.11:5.2":"evameva kho, maharaja, yo sammapatipanno, so yoniso manasikarena byapagatakilesakunapam paramasukham nibbanam sacchikaroti. ","mil6.3.11:5.3":"Yatha, maharaja, kunapam, evam panca kamaguna datthabba; ","mil6.3.11:5.4":"yatha kunapagato puriso, evam sammapatipanno datthabbo; ","mil6.3.11:5.5":"yatha nikkunapokaso, evam nibbanam datthabbam. ","mil6.3.11:6.1":"Yatha va pana, maharaja, puriso bhito tasito kampito viparitavibbhantacitto vayamena tato muncitva dalham thiram acalam abhayatthanam pavisitva tattha paramasukham labheyya; ","mil6.3.11:6.2":"evameva kho, maharaja, yo sammapatipanno, so yoniso manasikarena byapagatabhayasantasam paramasukham nibbanam sacchikaroti. ","mil6.3.11:6.3":"Yatha, maharaja, bhayam, evam jatijarabyadhimaranam paticca aparaparam pavattabhayam datthabbam; ","mil6.3.11:6.4":"yatha bhito puriso, evam sammapatipanno datthabbo; ","mil6.3.11:6.5":"yatha abhayatthanam, evam nibbanam datthabbam. ","mil6.3.11:7.1":"Yatha va pana, maharaja, puriso kilitthamalinakalalakaddamadese patito vayamena tam kalalakaddamam apavahetva parisuddhavimaladesamupagantva tattha paramasukham labheyya; ","mil6.3.11:7.2":"evameva kho, maharaja, yo sammapatipanno, so yoniso manasikarena byapagatakilesamalakaddamam paramasukham nibbanam sacchikaroti. ","mil6.3.11:7.3":"Yatha, maharaja, kalalam, evam labhasakkarasiloko datthabbo; ","mil6.3.11:7.4":"yatha kalalagato puriso, evam sammapatipanno datthabbo; ","mil6.3.11:7.5":"yatha parisuddhavimaladeso, evam nibbanam datthabbam. ","mil6.3.11:8.1":"Tanca pana nibbanam sammapatipanno kinti sacchikaroti? ","mil6.3.11:8.2":"Yo so, maharaja, sammapatipanno, so sankharanam pavattam sammasati. ","mil6.3.11:8.3":"Pavattam sammasamano tattha jatim passati jaram passati byadhim passati maranam passati, na tattha kinci sukham satam passati aditopi majjhatopi pariyosanatopi. ","mil6.3.11:8.4":"So tattha kinci na gayhupagam passati. ","mil6.3.11:8.5":"Yatha, maharaja, puriso divasasantatte ayogule jalite tatte kathite aditopi majjhatopi pariyosanatopi na kinci gayhupagam padesam passati; ","mil6.3.11:8.6":"evameva kho, maharaja, yo sankharanam pavattam sammasati, so pavattam sammasamano tattha jatim passati jaram passati byadhim passati maranam passati, na tattha kinci sukham satam passati aditopi majjhatopi pariyosanatopi. ","mil6.3.11:8.7":"So tattha na kinci gayhupagam passati, tassa gayhupagam apassantassa citte arati santhati, kayasmim daho okkamati, so atano asarano asaranibhuto bhavesu nibbindati. ","mil6.3.11:9.1":"Yatha, maharaja, puriso jalitajalam mahantam aggikkhandham paviseyya, so tattha atano asarano asaranibhuto aggimhi nibbindeyya; ","mil6.3.11:9.2":"evameva kho, maharaja, tassa gayhupagam apassantassa citte arati santhati, kayasmim daho okkamati, so atano asarano asaranibhuto bhavesu nibbindati. ","mil6.3.11:10.1":"Tassa pavatte bhayadassavissa evam cittam uppajjati ‘santattam kho panetam pavattam adittam sampajjalitam bahudukkham bahupayasam, yadi koci labhetha appavattam etam santam etam panitam, yadidam sabbasankharasamatho sabbupadhipatinissaggo tanhakkhayo virago nirodho nibbanan’ti. ","mil6.3.11:10.2":"Iti hetam tassa appavatte cittam pakkhandati pasidati pahamsayati tusayati ‘patiladdham kho me nissaranan’ti. ","mil6.3.11:11.1":"Yatha, maharaja, puriso vippanattho videsapakkhando nibbahanamaggam disva tattha pakkhandati pasidati pahamsayati tusayati ‘patiladdho me nibbahanamaggo’ti; ","mil6.3.11:11.2":"evameva kho, maharaja, pavatte bhayadassavissa appavatte cittam pakkhandati pasidati pahamsayati tusayati ‘patiladdham kho me nissaranan’ti. ","mil6.3.11:12.1":"So appavattatthaya maggam ayuhati gavesati bhaveti bahulikaroti, tassa tadattham sati santitthati, tadattham viriyam santitthati, tadattham piti santitthati, tassa tam cittam aparaparam manasikaroto pavattam samatikkamitva appavattam okkamati, appavattamanuppatto, maharaja, sammapatipanno ‘nibbanam sacchikaroti’ti vuccati”ti. ","mil6.3.11:12.2":"“Sadhu, bhante nagasena, evametam tatha sampaticchami”ti. ","mil6.3.11:13.1":"Nibbanasacchikaranapanho ekadasamo. "}