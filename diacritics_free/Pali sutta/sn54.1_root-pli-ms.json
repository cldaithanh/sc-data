{"sn54.1:0.1":"Samyutta Nikaya 54.1 ","sn54.1:0.2":"1. Ekadhammavagga ","sn54.1:0.3":"Ekadhammasutta ","sn54.1:1.1":"Savatthinidanam. ","sn54.1:1.2":"Tatra kho …pe… etadavoca: ","sn54.1:1.3":"“ekadhammo, bhikkhave, bhavito bahulikato mahapphalo hoti mahanisamso. ","sn54.1:1.4":"Katamo ekadhammo? ","sn54.1:1.5":"Anapanassati. ","sn54.1:1.6":"Katham bhavita ca, bhikkhave, anapanassati katham bahulikata mahapphala hoti mahanisamsa? ","sn54.1:1.7":"Idha, bhikkhave, bhikkhu arannagato va rukkhamulagato va sunnagaragato va nisidati pallankam abhujitva ujum kayam panidhaya parimukham satim upatthapetva. ","sn54.1:1.8":"So satova assasati, satova passasati. ","sn54.1:2.1":"Digham va assasanto ‘digham assasami’ti pajanati, digham va passasanto ‘digham passasami’ti pajanati; ","sn54.1:2.2":"rassam va assasanto ‘rassam assasami’ti pajanati, rassam va passasanto ‘rassam passasami’ti pajanati; ","sn54.1:2.3":"‘sabbakayappatisamvedi assasissami’ti sikkhati, ‘sabbakayappatisamvedi passasissami’ti sikkhati; ","sn54.1:2.4":"‘passambhayam kayasankharam assasissami’ti sikkhati, ‘passambhayam kayasankharam passasissami’ti sikkhati. ","sn54.1:3.1":"‘Pitippatisamvedi assasissami’ti sikkhati, ‘pitippatisamvedi passasissami’ti sikkhati; ","sn54.1:3.2":"‘sukhappatisamvedi assasissami’ti sikkhati, ‘sukhappatisamvedi passasissami’ti sikkhati; ","sn54.1:3.3":"‘cittasankharappatisamvedi assasissami’ti sikkhati, ‘cittasankharappatisamvedi passasissami’ti sikkhati; ","sn54.1:3.4":"‘passambhayam cittasankharam assasissami’ti sikkhati, ‘passambhayam cittasankharam passasissami’ti sikkhati. ","sn54.1:4.1":"‘Cittappatisamvedi assasissami’ti sikkhati, ‘cittappatisamvedi passasissami’ti sikkhati; ","sn54.1:4.2":"‘abhippamodayam cittam assasissami’ti sikkhati, ‘abhippamodayam cittam passasissami’ti sikkhati; ","sn54.1:4.3":"‘samadaham cittam assasissami’ti sikkhati, ‘samadaham cittam passasissami’ti sikkhati; ","sn54.1:4.4":"‘vimocayam cittam assasissami’ti sikkhati, ‘vimocayam cittam passasissami’ti sikkhati; ","sn54.1:4.5":"‘aniccanupassi assasissami’ti sikkhati. ","sn54.1:5.1":"‘Aniccanupassi passasissami’ti sikkhati; ","sn54.1:5.2":"‘viraganupassi assasissami’ti sikkhati, ‘viraganupassi passasissami’ti sikkhati; ","sn54.1:5.3":"‘nirodhanupassi assasissami’ti sikkhati, ‘nirodhanupassi passasissami’ti sikkhati; ","sn54.1:5.4":"‘patinissagganupassi assasissami’ti sikkhati, ‘patinissagganupassi passasissami’ti sikkhati. ","sn54.1:6.1":"Evam bhavita kho, bhikkhave, anapanassati evam bahulikata mahapphala hoti mahanisamsa”ti. ","sn54.1:6.2":"Pathamam. "}