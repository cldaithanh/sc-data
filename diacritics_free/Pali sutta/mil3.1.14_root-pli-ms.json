{"mil3.1.14:0.1":"Milindapanha ","mil3.1.14:0.2":"Mahavagga ","mil3.1.14:0.3":"14. Samadhipanha ","mil3.1.14:1.1":"Raja aha—","mil3.1.14:1.2":"“bhante nagasena, kimlakkhano samadhi”ti? ","mil3.1.14:1.3":"“Pamukhalakkhano, maharaja, samadhi, ye keci kusala dhamma, sabbe te samadhipamukha honti samadhininna samadhipona samadhipabbhara”ti. ","mil3.1.14:2.1":"“Opammam karohi”ti. ","mil3.1.14:2.2":"“Yatha, maharaja, kutagarassa ya kaci gopanasiyo, sabba ta kutangama honti kutaninna kutasamosarana, kutam tasam aggamakkhayati; ","mil3.1.14:2.3":"evameva kho, maharaja, ye keci kusala dhamma, sabbe te samadhipamukha honti samadhininna samadhipona samadhipabbhara”ti. ","mil3.1.14:3.1":"“Bhiyyo opammam karohi”ti. ","mil3.1.14:3.2":"“Yatha, maharaja, koci raja caturanginiya senaya saddhim sangamam otareyya, sabbava sena hatthi ca assa ca ratha ca patti ca tappamukha bhaveyyum tanninna tappona tappabbhara tamyeva anupariyayeyyum; ","mil3.1.14:3.3":"evameva kho, maharaja, ye keci kusala dhamma, sabbe te samadhipamukha honti samadhininna samadhipona samadhipabbhara. ","mil3.1.14:3.4":"Evam kho, maharaja, pamukhalakkhano samadhi. ","mil3.1.14:3.5":"Bhasitampetam, maharaja, bhagavata—","mil3.1.14:3.6":"‘samadhim, bhikkhave, bhavetha, samahito, bhikkhave, bhikkhu yathabhutam pajanati’”ti. ","mil3.1.14:4.1":"“Kallosi, bhante nagasena”ti. ","mil3.1.14:5.1":"Samadhipanho cuddasamo. "}