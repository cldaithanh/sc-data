{"sn56.41:0.1":"Samyutta Nikaya 56.41 ","sn56.41:0.2":"5. Papatavagga ","sn56.41:0.3":"Lokacintasutta ","sn56.41:1.1":"Ekam samayam bhagava rajagahe viharati veluvane kalandakanivape. ","sn56.41:1.2":"Tatra kho bhagava bhikkhu amantesi: ","sn56.41:1.3":"“bhutapubbam, bhikkhave, annataro puriso rajagaha nikkhamitva ‘lokacintam cintessami’ti yena sumagadha pokkharani tenupasankami; upasankamitva sumagadhaya pokkharaniya tire nisidi lokacintam cintento. ","sn56.41:1.4":"Addasa kho, bhikkhave, so puriso sumagadhaya pokkharaniya tire caturanginim senam bhisamulalam pavisantam. ","sn56.41:1.5":"Disvanassa etadahosi: ","sn56.41:1.6":"‘ummattosmi namaham, vicetosmi namaham. ","sn56.41:1.7":"Yam loke natthi tam maya ditthan’ti. ","sn56.41:2.1":"Atha kho so, bhikkhave, puriso nagaram pavisitva mahajanakayassa arocesi: ","sn56.41:2.2":"‘ummattosmi namaham, bhante, vicetosmi namaham, bhante. ","sn56.41:2.3":"Yam loke natthi tam maya ditthan’ti. ","sn56.41:2.4":"‘Katham pana tvam, ambho purisa, ummatto katham viceto? ","sn56.41:2.5":"Kinca loke natthi yam taya ditthan’ti? ","sn56.41:2.6":"‘Idhaham, bhante, rajagaha nikkhamitva “lokacintam cintessami”ti yena sumagadha pokkharani tenupasankamim; upasankamitva sumagadhaya pokkharaniya tire nisidim lokacintam cintento. ","sn56.41:2.7":"Addasam khvaham, bhante, sumagadhaya pokkharaniya tire caturanginim senam bhisamulalam pavisantam. ","sn56.41:2.8":"Evam khvaham, bhante, ummatto evam viceto. ","sn56.41:2.9":"Idanca loke natthi yam maya ditthan’ti. ","sn56.41:2.10":"‘Taggha tvam, ambho purisa, ummatto taggha viceto. ","sn56.41:2.11":"Idanca loke natthi yam taya ditthan’ti. ","sn56.41:3.1":"Tam kho pana, bhikkhave, so puriso bhutamyeva addasa, no abhutam. ","sn56.41:3.2":"Bhutapubbam, bhikkhave, devasurasangamo samupabyulho ahosi. ","sn56.41:3.3":"Tasmim kho pana, bhikkhave, sangame deva jinimsu, asura parajinimsu. ","sn56.41:3.4":"Parajita ca kho, bhikkhave, asura bhita bhisamulalena asurapuram pavisimsu devanamyeva mohayamana. ","sn56.41:4.1":"Tasmatiha, bhikkhave, ma lokacintam cintetha: ","sn56.41:4.2":"‘sassato loko’ti va ‘asassato loko’ti va, ‘antava loko’ti va ‘anantava loko’ti va, ‘tam jivam tam sariran’ti va ‘annam jivam annam sariran’ti va, ‘hoti tathagato param marana’ti va ‘na hoti tathagato param marana’ti va, ‘hoti ca na ca hoti tathagato param marana’ti va, ‘neva hoti na na hoti tathagato param marana’ti va. ","sn56.41:4.3":"Tam kissa hetu? ","sn56.41:4.4":"Nesa, bhikkhave, cinta atthasamhita nadibrahmacariyaka na nibbidaya na viragaya na nirodhaya na upasamaya na abhinnaya na sambodhaya na nibbanaya samvattati. ","sn56.41:5.1":"Cintenta kho tumhe, bhikkhave, ‘idam dukkhan’ti cinteyyatha …pe… ‘ayam dukkhanirodhagamini patipada’ti cinteyyatha. ","sn56.41:5.2":"Tam kissa hetu? ","sn56.41:5.3":"Esa, bhikkhave, cinta atthasamhita esa adibrahmacariyaka esa nibbidaya viragaya nirodhaya upasamaya abhinnaya sambodhaya nibbanaya samvattati. ","sn56.41:6.1":"Tasmatiha, bhikkhave, ‘idam dukkhan’ti yogo karaniyo …pe… ‘ayam dukkhanirodhagamini patipada’ti yogo karaniyo”ti. ","sn56.41:6.2":"Pathamam. "}