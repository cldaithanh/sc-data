{"sn40.3:0.1":"Samyutta Nikaya 40.3 ","sn40.3:0.2":"1. Moggallanavagga ","sn40.3:0.3":"Tatiyajhanapanhasutta ","sn40.3:1.1":"“‘Tatiyam jhanam, tatiyam jhanan’ti vuccati. ","sn40.3:1.2":"Katamam nu kho tatiyam jhananti? ","sn40.3:1.3":"Tassa mayham, avuso, etadahosi—","sn40.3:1.4":"idha bhikkhu pitiya ca viraga upekkhako ca viharati sato ca sampajano sukhanca kayena patisamvedeti, yam tam ariya acikkhanti: ‘upekkhako satima sukhavihari’ti tatiyam jhanam upasampajja viharati. ","sn40.3:1.5":"Idam vuccati tatiyam jhananti. ","sn40.3:1.6":"So khvaham, avuso, pitiya ca viraga upekkhako ca viharami sato ca sampajano sukhanca kayena patisamvedemi. Yam tam ariya acikkhanti: ‘upekkhako satima sukhavihari’ti tatiyam jhanam upasampajja viharami. ","sn40.3:1.7":"Tassa mayham, avuso, imina viharena viharato pitisahagata sannamanasikara samudacaranti. ","sn40.3:2.1":"Atha kho mam, avuso, bhagava iddhiya upasankamitva etadavoca: ","sn40.3:2.2":"‘moggallana, moggallana. ","sn40.3:2.3":"Ma, brahmana, tatiyam jhanam pamado, tatiye jhane cittam santhapehi, tatiye jhane cittam ekodim karohi, tatiye jhane cittam samadaha’ti. ","sn40.3:2.4":"So khvaham, avuso, aparena samayena pitiya ca viraga upekkhako ca viharami sato ca sampajano sukhanca kayena patisamvedemi, yam tam ariya acikkhanti: ‘upekkhako satima sukhavihari’ti tatiyam jhanam upasampajja vihasim. ","sn40.3:2.5":"Yanhi tam avuso samma vadamano vadeyya …pe… mahabhinnatam patto”ti. ","sn40.3:2.6":"Tatiyam. "}