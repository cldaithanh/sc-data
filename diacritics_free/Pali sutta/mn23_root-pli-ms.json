{"mn23:0.1":"Majjhima Nikaya 23 ","mn23:0.2":"Vammikasutta ","mn23:1.1":"Evam me sutam—","mn23:1.2":"ekam samayam bhagava savatthiyam viharati jetavane anathapindikassa arame. ","mn23:1.3":"Tena kho pana samayena ayasma kumarakassapo andhavane viharati. ","mn23:1.4":"Atha kho annatara devata abhikkantaya rattiya abhikkantavanna kevalakappam andhavanam obhasetva yenayasma kumarakassapo tenupasankami; upasankamitva ekamantam atthasi. Ekamantam thita kho sa devata ayasmantam kumarakassapam etadavoca: ","mn23:2.1":"“Bhikkhu bhikkhu, ayam vammiko rattim dhumayati, diva pajjalati. ","mn23:2.2":"Brahmano evamaha: ","mn23:2.3":"‘abhikkhana, sumedha, sattham adaya’ti. ","mn23:2.4":"Abhikkhananto sumedho sattham adaya addasa langim ","mn23:2.5":"‘langi, bhadante’ti. ","mn23:2.6":"Brahmano evamaha: ","mn23:2.7":"‘ukkhipa langim; ","mn23:2.8":"abhikkhana, sumedha, sattham adaya’ti. ","mn23:2.9":"Abhikkhananto sumedho sattham adaya addasa uddhumayikam. ","mn23:2.10":"‘Uddhumayika, bhadante’ti. ","mn23:2.11":"Brahmano evamaha: ","mn23:2.12":"‘ukkhipa uddhumayikam; ","mn23:2.13":"abhikkhana, sumedha, sattham adaya’ti. ","mn23:2.14":"Abhikkhananto sumedho sattham adaya addasa dvidhapatham. ","mn23:2.15":"‘Dvidhapatho, bhadante’ti. ","mn23:2.16":"Brahmano evamaha: ","mn23:2.17":"‘ukkhipa dvidhapatham; ","mn23:2.18":"abhikkhana, sumedha, sattham adaya’ti. ","mn23:2.19":"Abhikkhananto sumedho sattham adaya addasa cangavaram. ","mn23:2.20":"‘Cangavaro, bhadante’ti. ","mn23:2.21":"Brahmano evamaha: ","mn23:2.22":"‘ukkhipa cangavaram; ","mn23:2.23":"abhikkhana, sumedha, sattham adaya’ti. ","mn23:2.24":"Abhikkhananto sumedho sattham adaya addasa kummam. ","mn23:2.25":"‘Kummo, bhadante’ti. ","mn23:2.26":"Brahmano evamaha: ","mn23:2.27":"‘ukkhipa kummam; ","mn23:2.28":"abhikkhana, sumedha, sattham adaya’ti. ","mn23:2.29":"Abhikkhananto sumedho sattham adaya addasa asisunam. ","mn23:2.30":"‘Asisuna, bhadante’ti. ","mn23:2.31":"Brahmano evamaha: ","mn23:2.32":"‘ukkhipa asisunam; ","mn23:2.33":"abhikkhana, sumedha, sattham adaya’ti. ","mn23:2.34":"Abhikkhananto sumedho sattham adaya addasa mamsapesim. ","mn23:2.35":"‘Mamsapesi, bhadante’ti. ","mn23:2.36":"Brahmano evamaha: ","mn23:2.37":"‘ukkhipa mamsapesim; ","mn23:2.38":"abhikkhana, sumedha, sattham adaya’ti. ","mn23:2.39":"Abhikkhananto sumedho sattham adaya addasa nagam. ","mn23:2.40":"‘Nago, bhadante’ti. ","mn23:2.41":"Brahmano evamaha: ","mn23:2.42":"‘titthatu nago, ma nagam ghattesi; namo karohi nagassa’ti. ","mn23:2.43":"Ime kho tvam, bhikkhu, panhe bhagavantam upasankamitva puccheyyasi, yatha ca te bhagava byakaroti tatha nam dhareyyasi. ","mn23:2.44":"Naham tam, bhikkhu, passami sadevake loke samarake sabrahmake sassamanabrahmaniya pajaya sadevamanussaya, yo imesam panhanam veyyakaranena cittam aradheyya annatra tathagatena va, tathagatasavakena va, ito va pana sutva”ti—","mn23:2.45":"Idamavoca sa devata. ","mn23:2.46":"Idam vatva tatthevantaradhayi. ","mn23:3.1":"Atha kho ayasma kumarakassapo tassa rattiya accayena yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma kumarakassapo bhagavantam etadavoca: ","mn23:3.2":"“imam, bhante, rattim annatara devata abhikkantaya rattiya abhikkantavanna kevalakappam andhavanam obhasetva yenaham tenupasankami; upasankamitva ekamantam atthasi. Ekamantam thita kho, bhante, sa devata mam etadavoca: ","mn23:3.3":"‘bhikkhu bhikkhu, ayam vammiko rattim dhumayati, diva pajjalati. ","mn23:3.4":"Brahmano evamaha: ","mn23:3.5":"“abhikkhana, sumedha, sattham adaya”ti. ","mn23:3.6":"Abhikkhananto sumedho sattham adaya …pe… ","mn23:3.7":"ito va pana sutva’ti. ","mn23:3.8":"Idamavoca, bhante, sa devata. ","mn23:3.9":"Idam vatva tatthevantaradhayi. ","mn23:3.10":"Ko nu kho, bhante, vammiko, ka rattim dhumayana, ka diva pajjalana, ko brahmano, ko sumedho, kim sattham, kim abhikkhanam, ka langi, ka uddhumayika, ko dvidhapatho, kim cangavaram, ko kummo, ka asisuna, ka mamsapesi, ko nago”ti? ","mn23:4.1":"“‘Vammiko’ti kho, bhikkhu, imassetam catumahabhutikassa kayassa adhivacanam, matapettikasambhavassa odanakummasupacayassa aniccucchadanaparimaddanabhedanaviddhamsanadhammassa. ","mn23:4.2":"Yam kho, bhikkhu, diva kammante arabbha rattim anuvitakketi anuvicareti—","mn23:4.3":"ayam rattim dhumayana. ","mn23:4.4":"Yam kho, bhikkhu, rattim anuvitakketva anuvicaretva diva kammante payojeti kayena vacaya manasa—","mn23:4.5":"ayam diva pajjalana. ","mn23:4.6":"‘Brahmano’ti kho, bhikkhu, tathagatassetam adhivacanam arahato sammasambuddhassa. ","mn23:4.7":"‘Sumedho’ti kho, bhikkhu, sekkhassetam bhikkhuno adhivacanam. ","mn23:4.8":"‘Satthan’ti kho, bhikkhu, ariyayetam pannaya adhivacanam. ","mn23:4.9":"‘Abhikkhanan’ti kho, bhikkhu, viriyarambhassetam adhivacanam. ","mn23:4.10":"‘Langi’ti kho, bhikkhu, avijjayetam adhivacanam. ","mn23:4.11":"Ukkhipa langim, pajaha avijjam; ","mn23:4.12":"abhikkhana, sumedha, sattham adayati ayametassa attho. ","mn23:4.13":"‘Uddhumayika’ti kho, bhikkhu, kodhupayasassetam adhivacanam. ","mn23:4.14":"Ukkhipa uddhumayikam, pajaha kodhupayasam; ","mn23:4.15":"abhikkhana, sumedha, sattham adayati ayametassa attho. ","mn23:4.16":"‘Dvidhapatho’ti kho, bhikkhu, vicikicchayetam adhivacanam. ","mn23:4.17":"Ukkhipa dvidhapatham, pajaha vicikiccham; ","mn23:4.18":"abhikkhana, sumedha, sattham adayati ayametassa attho. ","mn23:4.19":"‘Cangavaran’ti kho, bhikkhu, pancannetam nivarananam adhivacanam, seyyathidam—","mn23:4.20":"kamacchandanivaranassa, byapadanivaranassa, thinamiddhanivaranassa, uddhaccakukkuccanivaranassa, vicikicchanivaranassa. ","mn23:4.21":"Ukkhipa cangavaram, pajaha panca nivarane; ","mn23:4.22":"abhikkhana, sumedha, sattham adayati ayametassa attho. ","mn23:4.23":"‘Kummo’ti kho, bhikkhu, pancannetam upadanakkhandhanam adhivacanam, seyyathidam—","mn23:4.24":"rupupadanakkhandhassa, vedanupadanakkhandhassa, sannupadanakkhandhassa, sankharupadanakkhandhassa, vinnanupadanakkhandhassa. ","mn23:4.25":"Ukkhipa kummam, pajaha pancupadanakkhandhe; ","mn23:4.26":"abhikkhana, sumedha, sattham adayati ayametassa attho. ","mn23:4.27":"‘Asisuna’ti kho, bhikkhu, pancannetam kamagunanam adhivacanam—","mn23:4.28":"cakkhuvinneyyanam rupanam itthanam kantanam manapanam piyarupanam kamupasamhitanam rajaniyanam, ","mn23:4.29":"sotavinneyyanam saddanam …pe… ","mn23:4.30":"ghanavinneyyanam gandhanam …pe… ","mn23:4.31":"jivhavinneyyanam rasanam …pe… ","mn23:4.32":"kayavinneyyanam photthabbanam itthanam kantanam manapanam piyarupanam kamupasamhitanam rajaniyanam. ","mn23:4.33":"Ukkhipa asisunam, pajaha panca kamagune; ","mn23:4.34":"abhikkhana, sumedha, sattham adayati ayametassa attho. ","mn23:4.35":"‘Mamsapesi’ti kho, bhikkhu, nandiragassetam adhivacanam. ","mn23:4.36":"Ukkhipa mamsapesim, pajaha nandiragam; ","mn23:4.37":"abhikkhana, sumedha, sattham adayati ayametassa attho. ","mn23:4.38":"‘Nago’ti kho, bhikkhu, khinasavassetam bhikkhuno adhivacanam. ","mn23:4.39":"Titthatu nago, ma nagam ghattesi; namo karohi nagassati ayametassa attho”ti. ","mn23:4.40":"Idamavoca bhagava. ","mn23:4.41":"Attamano ayasma kumarakassapo bhagavato bhasitam abhinanditi. ","mn23:4.42":"Vammikasuttam nitthitam tatiyam. "}