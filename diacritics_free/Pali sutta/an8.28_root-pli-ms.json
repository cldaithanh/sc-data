{"an8.28:0.1":"Anguttara Nikaya 8.28 ","an8.28:0.2":"3. Gahapativagga ","an8.28:0.3":"Dutiyabalasutta ","an8.28:1.1":"Atha kho ayasma sariputto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho ayasmantam sariputtam bhagava etadavoca: ","an8.28:1.2":"“kati nu kho, sariputta, khinasavassa bhikkhuno balani, yehi balehi samannagato khinasavo bhikkhu asavanam khayam patijanati: ","an8.28:1.3":"‘khina me asava’”ti? ","an8.28:1.4":"“Attha, bhante, khinasavassa bhikkhuno balani, yehi balehi samannagato khinasavo bhikkhu asavanam khayam patijanati: ","an8.28:1.5":"‘khina me asava’ti. ","an8.28:2.1":"Katamani attha? ","an8.28:2.2":"Idha, bhante, khinasavassa bhikkhuno aniccato sabbe sankhara yathabhutam sammappannaya sudittha honti. ","an8.28:2.3":"Yampi, bhante, khinasavassa bhikkhuno aniccato sabbe sankhara yathabhutam sammappannaya sudittha honti, idampi, bhante, khinasavassa bhikkhuno balam hoti, yam balam agamma khinasavo bhikkhu asavanam khayam patijanati: ","an8.28:2.4":"‘khina me asava’ti. ","an8.28:3.1":"Puna caparam, bhante, khinasavassa bhikkhuno angarakasupama kama yathabhutam sammappannaya sudittha honti. ","an8.28:3.2":"Yampi, bhante, khinasavassa bhikkhuno angarakasupama kama yathabhutam sammappannaya sudittha honti, idampi, bhante, khinasavassa bhikkhuno balam hoti, yam balam agamma khinasavo bhikkhu asavanam khayam patijanati: ","an8.28:3.3":"‘khina me asava’ti. ","an8.28:4.1":"Puna caparam, bhante, khinasavassa bhikkhuno vivekaninnam cittam hoti vivekaponam vivekapabbharam vivekattham nekkhammabhiratam byantibhutam sabbaso asavatthaniyehi dhammehi. ","an8.28:4.2":"Yampi, bhante, khinasavassa bhikkhuno vivekaninnam cittam hoti vivekaponam vivekapabbharam vivekattham nekkhammabhiratam byantibhutam sabbaso asavatthaniyehi dhammehi, idampi, bhante, khinasavassa bhikkhuno balam hoti, yam balam agamma khinasavo bhikkhu asavanam khayam patijanati: ","an8.28:4.3":"‘khina me asava’ti. ","an8.28:5.1":"Puna caparam, bhante, khinasavassa bhikkhuno cattaro satipatthana bhavita honti subhavita. ","an8.28:5.2":"Yampi, bhante, khinasavassa bhikkhuno cattaro satipatthana bhavita honti subhavita, idampi, bhante, khinasavassa bhikkhuno balam hoti, yam balam agamma khinasavo bhikkhu asavanam khayam patijanati: ","an8.28:5.3":"‘khina me asava’ti. ","an8.28:6.1":"Puna caparam, bhante, khinasavassa bhikkhuno cattaro iddhipada bhavita honti subhavita …pe… ","an8.28:6.2":"pancindriyani bhavitani honti subhavitani …pe… ","an8.28:6.3":"satta bojjhanga bhavita honti subhavita …pe… ","an8.28:6.4":"ariyo atthangiko maggo bhavito hoti subhavito. ","an8.28:6.5":"Yampi, bhante, khinasavassa bhikkhuno ariyo atthangiko maggo bhavito hoti subhavito, idampi, bhante, khinasavassa bhikkhuno balam hoti, yam balam agamma khinasavo bhikkhu asavanam khayam patijanati: ","an8.28:6.6":"‘khina me asava’ti. ","an8.28:7.1":"Imani kho, bhante, attha khinasavassa bhikkhuno balani, yehi balehi samannagato khinasavo bhikkhu asavanam khayam patijanati: ","an8.28:7.2":"‘khina me asava’”ti. ","an8.28:7.3":"Atthamam. "}