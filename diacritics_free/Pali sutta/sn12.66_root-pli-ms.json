{"sn12.66:0.1":"Samyutta Nikaya 12.66 ","sn12.66:0.2":"7. Mahavagga ","sn12.66:0.3":"Sammasasutta ","sn12.66:1.1":"Evam me sutam—","sn12.66:1.2":"ekam samayam bhagava kurusu viharati kammasadhammam nama kurunam nigamo. ","sn12.66:1.3":"Tatra kho bhagava bhikkhu amantesi: ","sn12.66:1.4":"“bhikkhavo”ti. ","sn12.66:1.5":"“Bhadante”ti te bhikkhu bhagavato paccassosum. ","sn12.66:1.6":"Bhagava etadavoca: ","sn12.66:1.7":"“sammasatha no tumhe, bhikkhave, antaram sammasan”ti. ","sn12.66:1.8":"Evam vutte, annataro bhikkhu bhagavantam etadavoca: ","sn12.66:1.9":"“aham kho, bhante, sammasami antaram sammasan”ti. ","sn12.66:1.10":"“Yatha katham pana tvam, bhikkhu, sammasasi antaram sammasan”ti? ","sn12.66:1.11":"Atha kho so bhikkhu byakasi. ","sn12.66:1.12":"Yatha so bhikkhu byakasi na so bhikkhu bhagavato cittam aradhesi. ","sn12.66:2.1":"Evam vutte, ayasma anando bhagavantam etadavoca: ","sn12.66:2.2":"“etassa, bhagava, kalo; etassa, sugata, kalo; ","sn12.66:2.3":"yam bhagava antaram sammasam bhaseyya. Bhagavato sutva bhikkhu dharessanti”ti. ","sn12.66:2.4":"“Tenahananda, sunatha, sadhukam manasi karotha, bhasissami”ti. ","sn12.66:2.5":"“Evam, bhante”ti kho te bhikkhu bhagavato paccassosum. ","sn12.66:2.6":"Bhagava etadavoca: ","sn12.66:3.1":"“Idha, bhikkhave, bhikkhu sammasamano sammasati antaram sammasam: ","sn12.66:3.2":"‘yam kho idam anekavidham nanappakarakam dukkham loke uppajjati jaramaranam. ","sn12.66:3.3":"Idam kho dukkham kimnidanam kimsamudayam kimjatikam kimpabhavam, kismim sati jaramaranam hoti, kismim asati jaramaranam na hoti’ti? ","sn12.66:3.4":"So sammasamano evam janati: ","sn12.66:3.5":"‘yam kho idam anekavidham nanappakarakam dukkham loke uppajjati jaramaranam. ","sn12.66:3.6":"Idam kho dukkham upadhinidanam upadhisamudayam upadhijatikam upadhipabhavam, upadhismim sati jaramaranam hoti, upadhismim asati jaramaranam na hoti’ti. ","sn12.66:3.7":"So jaramarananca pajanati jaramaranasamudayanca pajanati jaramarananirodhanca pajanati ya ca jaramarananirodhasaruppagamini patipada tanca pajanati. ","sn12.66:3.8":"Tathapatipanno ca hoti anudhammacari. ","sn12.66:3.9":"Ayam vuccati, bhikkhave, bhikkhu sabbaso samma dukkhakkhayaya patipanno jaramarananirodhaya. ","sn12.66:4.1":"Athaparam sammasamano sammasati antaram sammasam: ","sn12.66:4.2":"‘upadhi panayam kimnidano kimsamudayo kimjatiko kimpabhavo, kismim sati upadhi hoti, kismim asati upadhi na hoti’ti? ","sn12.66:4.3":"So sammasamano evam janati: ","sn12.66:4.4":"‘upadhi tanhanidano tanhasamudayo tanhajatiko tanhapabhavo, tanhaya sati upadhi hoti, tanhaya asati upadhi na hoti’ti. ","sn12.66:4.5":"So upadhinca pajanati upadhisamudayanca pajanati upadhinirodhanca pajanati ya ca upadhinirodhasaruppagamini patipada tanca pajanati. ","sn12.66:4.6":"Tathapatipanno ca hoti anudhammacari. ","sn12.66:4.7":"Ayam vuccati, bhikkhave, bhikkhu sabbaso samma dukkhakkhayaya patipanno upadhinirodhaya. ","sn12.66:5.1":"Athaparam sammasamano sammasati antaram sammasam: ","sn12.66:5.2":"‘tanha panayam kattha uppajjamana uppajjati, kattha nivisamana nivisati’ti? ","sn12.66:5.3":"So sammasamano evam janati—","sn12.66:5.4":"yam kho loke piyarupam satarupam etthesa tanha uppajjamana uppajjati, ettha nivisamana nivisati. ","sn12.66:5.5":"Kinca loke piyarupam satarupam? ","sn12.66:5.6":"Cakkhum loke piyarupam, satarupam, etthesa tanha uppajjamana uppajjati, ettha nivisamana nivisati. ","sn12.66:5.7":"Sotam loke piyarupam satarupam …pe… ","sn12.66:5.8":"ghanam loke piyarupam satarupam … ","sn12.66:5.9":"jivha loke piyarupam satarupam … ","sn12.66:5.10":"kayo loke piyarupam satarupam … ","sn12.66:5.11":"mano loke piyarupam satarupam, etthesa tanha uppajjamana uppajjati ettha nivisamana nivisati. ","sn12.66:6.1":"Ye hi keci, bhikkhave, atitamaddhanam samana va brahmana va yam loke piyarupam satarupam tam niccato addakkhum sukhato addakkhum attato addakkhum arogyato addakkhum khemato addakkhum. ","sn12.66:6.2":"Te tanham vaddhesum. ","sn12.66:6.3":"Ye tanham vaddhesum te upadhim vaddhesum. ","sn12.66:6.4":"Ye upadhim vaddhesum te dukkham vaddhesum. ","sn12.66:6.5":"Ye dukkham vaddhesum te na parimuccimsu jatiya jaraya maranena sokehi paridevehi dukkhehi domanassehi upayasehi, na parimuccimsu dukkhasmati vadami. ","sn12.66:7.1":"Yepi hi keci, bhikkhave, anagatamaddhanam samana va brahmana va yam loke piyarupam satarupam tam niccato dakkhissanti sukhato dakkhissanti attato dakkhissanti arogyato dakkhissanti khemato dakkhissanti. ","sn12.66:7.2":"Te tanham vaddhissanti. ","sn12.66:7.3":"Ye tanham vaddhissanti te upadhim vaddhissanti. ","sn12.66:7.4":"Ye upadhim vaddhissanti te dukkham vaddhissanti. ","sn12.66:7.5":"Ye dukkham vaddhissanti te na parimuccissanti jatiya jaraya maranena sokehi paridevehi dukkhehi domanassehi upayasehi, na parimuccissanti dukkhasmati vadami. ","sn12.66:8.1":"Yepi hi keci, bhikkhave, etarahi samana va brahmana va yam loke piyarupam satarupam tam niccato passanti sukhato passanti attato passanti arogyato passanti khemato passanti. ","sn12.66:8.2":"Te tanham vaddhenti. ","sn12.66:8.3":"Ye tanham vaddhenti te upadhim vaddhenti. ","sn12.66:8.4":"Ye upadhim vaddhenti te dukkham vaddhenti. ","sn12.66:8.5":"Ye dukkham vaddhenti te na parimuccanti jatiya jaraya maranena sokehi paridevehi dukkhehi domanassehi upayasehi, na parimuccanti dukkhasmati vadami. ","sn12.66:9.1":"Seyyathapi, bhikkhave, apaniyakamso vannasampanno gandhasampanno rasasampanno. ","sn12.66:9.2":"So ca kho visena samsattho. ","sn12.66:9.3":"Atha puriso agaccheyya ghammabhitatto ghammapareto kilanto tasito pipasito. ","sn12.66:9.4":"Tamenam evam vadeyyum: ","sn12.66:9.5":"‘ayam te, ambho purisa, apaniyakamso vannasampanno gandhasampanno rasasampanno; ","sn12.66:9.6":"so ca kho visena samsattho. ","sn12.66:9.7":"Sace akankhasi piva. ","sn12.66:9.8":"Pivato hi kho tam chadessati vannenapi gandhenapi rasenapi, pivitva ca pana tatonidanam maranam va nigacchasi maranamattam va dukkhan’ti. ","sn12.66:9.9":"So tam apaniyakamsam sahasa appatisankha piveyya, nappatinissajjeyya. ","sn12.66:9.10":"So tatonidanam maranam va nigaccheyya maranamattam va dukkham. ","sn12.66:9.11":"Evameva kho, bhikkhave, ye hi keci atitamaddhanam samana va brahmana va yam loke piyarupam …pe… ","sn12.66:9.12":"anagatamaddhanam …pe… ","sn12.66:9.13":"etarahi samana va brahmana va yam loke piyarupam satarupam tam niccato passanti sukhato passanti attato passanti arogyato passanti khemato passanti, te tanham vaddhenti. ","sn12.66:9.14":"Ye tanham vaddhenti te upadhim vaddhenti. ","sn12.66:9.15":"Ye upadhim vaddhenti te dukkham vaddhenti. ","sn12.66:9.16":"Ye dukkham vaddhenti te na parimuccanti jatiya jaraya maranena sokehi paridevehi dukkhehi domanassehi upayasehi, na parimuccanti dukkhasmati vadami. ","sn12.66:10.1":"Ye ca kho keci, bhikkhave, atitamaddhanam samana va brahmana va yam loke piyarupam satarupam tam aniccato addakkhum dukkhato addakkhum anattato addakkhum rogato addakkhum bhayato addakkhum, ","sn12.66:10.2":"te tanham pajahimsu. ","sn12.66:10.3":"Ye tanham pajahimsu te upadhim pajahimsu. ","sn12.66:10.4":"Ye upadhim pajahimsu te dukkham pajahimsu. ","sn12.66:10.5":"Ye dukkham pajahimsu te parimuccimsu jatiya jaraya maranena sokehi paridevehi dukkhehi domanassehi upayasehi, parimuccimsu dukkhasmati vadami. ","sn12.66:11.1":"Yepi hi keci, bhikkhave, anagatamaddhanam samana va brahmana va yam loke piyarupam satarupam tam aniccato dakkhissanti dukkhato dakkhissanti anattato dakkhissanti rogato dakkhissanti bhayato dakkhissanti, ","sn12.66:11.2":"te tanham pajahissanti. ","sn12.66:11.3":"Ye tanham pajahissanti …pe… ","sn12.66:11.4":"parimuccissanti dukkhasmati vadami. ","sn12.66:12.1":"Yepi hi keci, bhikkhave, etarahi samana va brahmana va yam loke piyarupam satarupam tam aniccato passanti dukkhato passanti anattato passanti rogato passanti bhayato passanti, ","sn12.66:12.2":"te tanham pajahanti. ","sn12.66:12.3":"Ye tanham pajahanti te upadhim pajahanti. ","sn12.66:12.4":"Ye upadhim pajahanti te dukkham pajahanti. ","sn12.66:12.5":"Ye dukkham pajahanti te parimuccanti jatiya jaraya maranena sokehi paridevehi dukkhehi domanassehi upayasehi, parimuccanti dukkhasmati vadami. ","sn12.66:13.1":"Seyyathapi, bhikkhave, apaniyakamso vannasampanno gandhasampanno rasasampanno. ","sn12.66:13.2":"So ca kho visena samsattho. ","sn12.66:13.3":"Atha puriso agaccheyya ghammabhitatto ghammapareto kilanto tasito pipasito. ","sn12.66:13.4":"Tamenam evam vadeyyum: ","sn12.66:13.5":"‘ayam te, ambho purisa, apaniyakamso vannasampanno gandhasampanno rasasampanno ","sn12.66:13.6":"so ca kho visena samsattho. ","sn12.66:13.7":"Sace akankhasi piva. ","sn12.66:13.8":"Pivato hi kho tam chadessati vannenapi gandhenapi rasenapi; pivitva ca pana tatonidanam maranam va nigacchasi maranamattam va dukkhan’ti. ","sn12.66:13.9":"Atha kho, bhikkhave, tassa purisassa evamassa: ","sn12.66:13.10":"‘sakka kho me ayam surapipasita paniyena va vinetum dadhimandakena va vinetum bhatthalonikaya va vinetum lonasovirakena va vinetum, na tvevaham tam piveyyam, yam mama assa digharattam hitaya sukhaya’ti. ","sn12.66:13.11":"So tam apaniyakamsam patisankha na piveyya, patinissajjeyya. ","sn12.66:13.12":"So tatonidanam na maranam va nigaccheyya maranamattam va dukkham. ","sn12.66:13.13":"Evameva kho, bhikkhave, ye hi keci atitamaddhanam samana va brahmana va yam loke piyarupam satarupam tam aniccato addakkhum dukkhato addakkhum anattato addakkhum rogato addakkhum bhayato addakkhum, ","sn12.66:13.14":"te tanham pajahimsu. ","sn12.66:13.15":"Ye tanham pajahimsu te upadhim pajahimsu. ","sn12.66:13.16":"Ye upadhim pajahimsu te dukkham pajahimsu. ","sn12.66:13.17":"Ye dukkham pajahimsu te parimuccimsu jatiya jaraya maranena sokehi paridevehi dukkhehi domanassehi upayasehi, parimuccimsu dukkhasmati vadami. ","sn12.66:14.1":"Yepi hi keci, bhikkhave, anagatamaddhanam …pe… ","sn12.66:14.2":"etarahi samana va brahmana va yam loke piyarupam satarupam tam aniccato passanti dukkhato passanti anattato passanti rogato passanti bhayato passanti, ","sn12.66:14.3":"te tanham pajahanti. ","sn12.66:14.4":"Ye tanham pajahanti te upadhim pajahanti. ","sn12.66:14.5":"Ye upadhim pajahanti te dukkham pajahanti. ","sn12.66:14.6":"Ye dukkham pajahanti te parimuccanti jatiya jaraya maranena sokehi paridevehi dukkhehi domanassehi upayasehi, parimuccanti dukkhasmati vadami”ti. ","sn12.66:14.7":"Chattham. "}