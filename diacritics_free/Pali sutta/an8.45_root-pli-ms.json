{"an8.45:0.1":"Anguttara Nikaya 8.45 ","an8.45:0.2":"5. Uposathavagga ","an8.45:0.3":"Bojjhasutta ","an8.45:1.1":"Ekam samayam bhagava savatthiyam viharati jetavane anathapindikassa arame. ","an8.45:1.2":"Atha kho bojjha upasika yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho bojjham upasikam bhagava etadavoca: ","an8.45:2.1":"“Atthangasamannagato, bojjhe, uposatho upavuttho mahapphalo hoti mahanisamso mahajutiko mahavippharo. ","an8.45:2.2":"Katham upavuttho ca, bojjhe, atthangasamannagato uposatho mahapphalo hoti mahanisamso mahajutiko mahavippharo? ","an8.45:2.3":"Idha, bojjhe, ariyasavako iti patisancikkhati: ","an8.45:2.4":"‘yavajivam arahanto panatipatam pahaya panatipata pativirata nihitadanda nihitasattha lajji dayapanna sabbapanabhutahitanukampino viharanti. ","an8.45:2.5":"Ahampajja imanca rattim imanca divasam panatipatam pahaya panatipata pativirato nihitadando nihitasattho lajji dayapanno, sabbapanabhutahitanukampi viharami. ","an8.45:2.6":"Iminapangena arahatam anukaromi, uposatho ca me upavuttho bhavissati’ti. ","an8.45:2.7":"Imina pathamena angena samannagato hoti …pe…. ","an8.45:3.1":"‘Yavajivam arahanto uccasayanamahasayanam pahaya uccasayanamahasayana pativirata nicaseyyam kappenti—mancake va tinasantharake va. ","an8.45:3.2":"Ahampajja imanca rattim imanca divasam uccasayanamahasayanam pahaya uccasayanamahasayana pativirato nicaseyyam kappemi—mancake va tinasantharake va. ","an8.45:3.3":"Iminapangena arahatam anukaromi, uposatho ca me upavuttho bhavissati’ti. ","an8.45:3.4":"Imina atthamena angena samannagato hoti. ","an8.45:3.5":"Evam upavuttho kho, bojjhe, atthangasamannagato uposatho mahapphalo hoti mahanisamso mahajutiko mahavippharo. ","an8.45:4.1":"Kivamahapphalo hoti, kivamahanisamso, kivamahajutiko, kivamahavippharo? ","an8.45:4.2":"Seyyathapi, bojjhe, yo imesam solasannam mahajanapadanam pahutarattaratananam issariyadhipaccam rajjam kareyya, seyyathidam—","an8.45:4.3":"anganam magadhanam kasinam kosalanam vajjinam mallanam cetinam vanganam kurunam pancalanam macchanam surasenanam assakanam avantinam gandharanam kambojanam, atthangasamannagatassa uposathassa etam kalam nagghati solasim. ","an8.45:4.4":"Tam kissa hetu? ","an8.45:4.5":"Kapanam, bojjhe, manusakam rajjam dibbam sukham upanidhaya. ","an8.45:5.1":"Yani, bojjhe, manusakani pannasa vassani, catumaharajikanam devanam eso eko rattindivo. ","an8.45:5.2":"Taya rattiya timsarattiyo maso. ","an8.45:5.3":"Tena masena dvadasamasiyo samvaccharo. ","an8.45:5.4":"Tena samvaccharena dibbani panca vassasatani catumaharajikanam devanam ayuppamanam. ","an8.45:5.5":"Thanam kho panetam, bojjhe, vijjati yam idhekacco itthi va puriso va atthangasamannagatam uposatham upavasitva kayassa bheda param marana catumaharajikanam devanam sahabyatam upapajjeyya. ","an8.45:5.6":"Idam kho panetam, bojjhe, sandhaya bhasitam: ","an8.45:5.7":"‘kapanam manusakam rajjam dibbam sukham upanidhaya’. ","an8.45:6.1":"Yam, bojjhe, manusakam vassasatam …pe… ","an8.45:6.2":"tani, bojjhe, manusakani dve vassasatani …pe… ","an8.45:6.3":"cattari vassasatani …pe… ","an8.45:6.4":"attha vassasatani …pe… ","an8.45:6.5":"solasa vassasatani paranimmitavasavattinam devanam eso eko rattindivo. ","an8.45:6.6":"Taya rattiya timsarattiyo maso. ","an8.45:6.7":"Tena masena dvadasamasiyo samvaccharo. ","an8.45:6.8":"Tena samvaccharena dibbani solasa vassasahassani paranimmitavasavattinam devanam ayuppamanam. ","an8.45:6.9":"Thanam kho panetam, bojjhe, vijjati yam idhekacco itthi va puriso va atthangasamannagatam uposatham upavasitva kayassa bheda param marana paranimmitavasavattinam devanam sahabyatam upapajjeyya. ","an8.45:6.10":"Idam kho panetam, bojjhe, sandhaya bhasitam: ","an8.45:6.11":"‘kapanam manusakam rajjam dibbam sukham upanidhaya’ti. ","an8.45:7.1":"Panam na hanne na cadinnamadiye, ","an8.45:7.2":"Musa na bhase na ca majjapo siya; ","an8.45:7.3":"Abrahmacariya virameyya methuna, ","an8.45:7.4":"Rattim na bhunjeyya vikalabhojanam. ","an8.45:8.1":"Malam na dhare na ca gandhamacare, ","an8.45:8.2":"Mance chamayam va sayetha santhate; ","an8.45:8.3":"Etanhi atthangikamahuposatham, ","an8.45:8.4":"Buddhena dukkhantaguna pakasitam. ","an8.45:9.1":"Cando ca suriyo ca ubho sudassana, ","an8.45:9.2":"Obhasayam anupariyanti yavata; ","an8.45:9.3":"Tamonuda te pana antalikkhaga, ","an8.45:9.4":"Nabhe pabhasanti disavirocana. ","an8.45:10.1":"Etasmim yam vijjati antare dhanam, ","an8.45:10.2":"Mutta mani veluriyanca bhaddakam; ","an8.45:10.3":"Singisuvannam atha vapi kancanam, ","an8.45:10.4":"Yam jatarupam hatakanti vuccati. ","an8.45:11.1":"Atthangupetassa uposathassa, ","an8.45:11.2":"Kalampi te nanubhavanti solasim; ","an8.45:11.3":"Candappabha taragana ca sabbe. ","an8.45:12.1":"Tasma hi nari ca naro ca silava, ","an8.45:12.2":"Atthangupetam upavassuposatham; ","an8.45:12.3":"Punnani katvana sukhudrayani, ","an8.45:12.4":"Anindita saggamupenti thanan”ti. ","an8.45:12.5":"Pancamam. "}