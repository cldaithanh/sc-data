{"an9.7:0.1":"Anguttara Nikaya 9.7 ","an9.7:0.2":"1. Sambodhivagga ","an9.7:0.3":"Sutavasutta ","an9.7:1.1":"Ekam samayam bhagava rajagahe viharati gijjhakute pabbate. ","an9.7:1.2":"Atha kho sutava paribbajako yena bhagava tenupasankami; upasankamitva bhagavata saddhim sammodi. ","an9.7:1.3":"Sammodaniyam katham saraniyam vitisaretva ekamantam nisidi. Ekamantam nisinno kho sutava paribbajako bhagavantam etadavoca: ","an9.7:2.1":"“Ekamidaham, bhante, samayam bhagava idheva rajagahe viharami giribbaje. ","an9.7:2.2":"Tatra me, bhante, bhagavato sammukha sutam sammukha patiggahitam: ","an9.7:2.3":"‘yo so, sutava, bhikkhu araham khinasavo vusitava katakaraniyo ohitabharo anuppattasadattho parikkhinabhavasamyojano sammadannavimutto, abhabbo so panca thanani ajjhacaritum—","an9.7:2.4":"abhabbo khinasavo bhikkhu sancicca panam jivita voropetum, abhabbo khinasavo bhikkhu adinnam theyyasankhatam adatum, abhabbo khinasavo bhikkhu methunam dhammam patisevitum, abhabbo khinasavo bhikkhu sampajanamusa bhasitum, abhabbo khinasavo bhikkhu sannidhikarakam kame paribhunjitum seyyathapi pubbe agariyabhuto’ti. ","an9.7:2.5":"Kacci metam, bhante, bhagavato sussutam suggahitam sumanasikatam supadharitan”ti? ","an9.7:3.1":"“Taggha te etam, sutava, sussutam suggahitam sumanasikatam supadharitam. ","an9.7:3.2":"Pubbe caham, sutava, etarahi ca evam vadami: ","an9.7:3.3":"‘yo so bhikkhu araham khinasavo vusitava katakaraniyo ohitabharo anuppattasadattho parikkhinabhavasamyojano sammadannavimutto, abhabbo so nava thanani ajjhacaritum—","an9.7:3.4":"abhabbo khinasavo bhikkhu sancicca panam jivita voropetum, abhabbo khinasavo bhikkhu adinnam theyyasankhatam adatum, abhabbo khinasavo bhikkhu methunam dhammam patisevitum, abhabbo khinasavo bhikkhu sampajanamusa bhasitum, abhabbo khinasavo bhikkhu sannidhikarakam kame paribhunjitum seyyathapi pubbe agariyabhuto, abhabbo khinasavo bhikkhu chandagatim gantum, abhabbo khinasavo bhikkhu dosagatim gantum, abhabbo khinasavo bhikkhu mohagatim gantum, abhabbo khinasavo bhikkhu bhayagatim gantum’. ","an9.7:3.5":"Pubbe caham, sutava, etarahi ca evam vadami: ","an9.7:3.6":"‘yo so bhikkhu araham khinasavo vusitava katakaraniyo ohitabharo anuppattasadattho parikkhinabhavasamyojano sammadannavimutto, abhabbo so imani nava thanani ajjhacaritun’”ti. ","an9.7:3.7":"Sattamam. "}