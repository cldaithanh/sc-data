{"ud2.10:0.1":"Udana 2.10 ","ud2.10:0.2":"Bhaddiyasutta ","ud2.10:1.1":"Evam me sutam—","ud2.10:1.2":"ekam samayam bhagava anupiyayam viharati ambavane. ","ud2.10:1.3":"Tena kho pana samayena ayasma bhaddiyo kaligodhaya putto arannagatopi rukkhamulagatopi sunnagaragatopi abhikkhanam udanam udanesi: ","ud2.10:1.4":"“aho sukham, aho sukhan”ti. ","ud2.10:2.1":"Assosum kho sambahula bhikkhu ayasmato bhaddiyassa kaligodhaya puttassa arannagatassapi rukkhamulagatassapi sunnagaragatassapi abhikkhanam udanam udanentassa: ","ud2.10:2.2":"“aho sukham, aho sukhan”ti. ","ud2.10:2.3":"Sutvana nesam etadahosi: ","ud2.10:2.4":"“nissamsayam kho, avuso, ayasma bhaddiyo kaligodhaya putto anabhirato brahmacariyam carati, ","ud2.10:2.5":"yamsa pubbe agariyabhutassa rajjasukham, so tamanussaramano arannagatopi rukkhamulagatopi sunnagaragatopi abhikkhanam udanam udanesi: ","ud2.10:2.6":"‘aho sukham, aho sukhan’”ti. ","ud2.10:3.1":"Atha kho sambahula bhikkhu yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","ud2.10:3.2":"“ayasma, bhante, bhaddiyo kaligodhaya putto arannagatopi rukkhamulagatopi sunnagaragatopi abhikkhanam udanam udanesi: ","ud2.10:3.3":"‘aho sukham, aho sukhan’ti. ","ud2.10:3.4":"Nissamsayam kho, bhante, ayasma bhaddiyo kaligodhaya putto anabhirato brahmacariyam carati. ","ud2.10:3.5":"Yamsa pubbe agariyabhutassa rajjasukham, so tamanussaramano arannagatopi rukkhamulagatopi sunnagaragatopi abhikkhanam udanam udanesi: ","ud2.10:3.6":"‘aho sukham, aho sukhan’”ti. ","ud2.10:4.1":"Atha kho bhagava annataram bhikkhum amantesi: ","ud2.10:4.2":"“ehi tvam, bhikkhu, mama vacanena bhaddiyam bhikkhum amantehi: ","ud2.10:4.3":"‘sattha tam, avuso bhaddiya, amanteti’”ti. ","ud2.10:5.1":"“Evam, bhante”ti kho so bhikkhu bhagavato patissutva yenayasma bhaddiyo kaligodhaya putto tenupasankami; upasankamitva bhaddiyam kaligodhaya puttam etadavoca: ","ud2.10:5.2":"“sattha tam, avuso bhaddiya, amanteti”ti. ","ud2.10:5.3":"“Evamavuso”ti kho ayasma bhaddiyo kaligodhaya putto tassa bhikkhuno patissutva yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho ayasmantam bhaddiyam kaligodhaya puttam bhagava etadavoca: ","ud2.10:6.1":"“Saccam kira tvam, bhaddiya, arannagatopi rukkhamulagatopi sunnagaragatopi abhikkhanam udanam udanesi: ","ud2.10:6.2":"‘aho sukham, aho sukhan’”ti. ","ud2.10:6.3":"“Evam, bhante”ti. ","ud2.10:7.1":"“Kim pana tvam, bhaddiya, atthavasam sampassamano arannagatopi rukkhamulagatopi sunnagaragatopi abhikkhanam udanam udanesi: ","ud2.10:7.2":"‘aho sukham, aho sukhan’”ti. ","ud2.10:7.3":"“Pubbe me, bhante, agariyabhutassa rajjam karentassa antopi antepure rakkha susamvihita ahosi, bahipi antepure rakkha susamvihita ahosi, antopi nagare rakkha susamvihita ahosi, bahipi nagare rakkha susamvihita ahosi, antopi janapade rakkha susamvihita ahosi, bahipi janapade rakkha susamvihita ahosi. ","ud2.10:7.4":"So kho aham, bhante, evam rakkhito gopito santo bhito ubbiggo ussanki utrasi vihasim. ","ud2.10:7.5":"Etarahi kho panaham, bhante, arannagatopi rukkhamulagatopi sunnagaragatopi eko abhito anubbiggo anussanki anutrasi appossukko pannalomo paradattavutto, migabhutena cetasa viharami. ","ud2.10:7.6":"Imam kho aham, bhante, atthavasam sampassamano arannagatopi rukkhamulagatopi sunnagaragatopi abhikkhanam udanam udanesim: ","ud2.10:7.7":"‘aho sukham, aho sukhan’”ti. ","ud2.10:8.1":"Atha kho bhagava etamattham viditva tayam velayam imam udanam udanesi: ","ud2.10:9.1":"“Yassantarato na santi kopa, ","ud2.10:9.2":"Itibhavabhavatanca vitivatto; ","ud2.10:9.3":"Tam vigatabhayam sukhim asokam, ","ud2.10:9.4":"Deva nanubhavanti dassanaya”ti. ","ud2.10:9.5":"Dasamam. ","ud2.10:9.6":"Mucalindavaggo dutiyo. ","ud2.10:10.0":"Tassuddanam ","ud2.10:10.1":"Mucalindo raja dandena, ","ud2.10:10.2":"sakkaro upasakena ca; ","ud2.10:10.3":"Gabbhini ekaputto ca, ","ud2.10:10.4":"suppavasa visakha ca; ","ud2.10:10.5":"Kaligodhaya bhaddiyoti. "}