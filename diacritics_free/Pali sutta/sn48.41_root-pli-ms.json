{"sn48.41:0.1":"Samyutta Nikaya 48.41 ","sn48.41:0.2":"5. Jaravagga ","sn48.41:0.3":"Jaradhammasutta ","sn48.41:1.1":"Evam me sutam—","sn48.41:1.2":"ekam samayam bhagava savatthiyam viharati pubbarame migaramatupasade. ","sn48.41:1.3":"Tena kho pana samayena bhagava sayanhasamayam patisallana vutthito pacchatape nisinno hoti pitthim otapayamano. ","sn48.41:2.1":"Atha kho ayasma anando yena bhagava tenupasankami; upasankamitva bhagavantam abhivadetva bhagavato gattani panina anomajjanto bhagavantam etadavoca: ","sn48.41:2.2":"“acchariyam, bhante, abbhutam, bhante. ","sn48.41:2.3":"Na cevam dani, bhante, bhagavato tava parisuddho chavivanno pariyodato, sithilani ca gattani sabbani valiyajatani, purato pabbharo ca kayo, dissati ca indriyanam annathattam—","sn48.41:2.4":"cakkhundriyassa sotindriyassa ghanindriyassa jivhindriyassa kayindriyassa”ti. ","sn48.41:3.1":"“Evanhetam, ananda, hoti—","sn48.41:3.2":"jaradhammo yobbanne, byadhidhammo arogye, maranadhammo jivite. ","sn48.41:3.3":"Na ceva tava parisuddho hoti chavivanno pariyodato, sithilani ca honti gattani sabbani valiyajatani, purato pabbharo ca kayo, dissati ca indriyanam annathattam—","sn48.41:3.4":"cakkhundriyassa sotindriyassa ghanindriyassa jivhindriyassa kayindriyassa”ti. ","sn48.41:4.1":"Idamavoca bhagava. ","sn48.41:4.2":"Idam vatva ca sugato athaparam etadavoca sattha: ","sn48.41:5.1":"“Dhi tam jammi jare atthu, ","sn48.41:5.2":"dubbannakarani jare; ","sn48.41:5.3":"Tava manoramam bimbam, ","sn48.41:5.4":"jaraya abhimadditam. ","sn48.41:6.1":"Yopi vassasatam jive, ","sn48.41:6.2":"sopi maccuparayano; ","sn48.41:6.3":"Na kinci parivajjeti, ","sn48.41:6.4":"sabbamevabhimaddati”ti. ","sn48.41:6.5":"Pathamam. "}