{"an3.140:0.1":"Anguttara Nikaya 3.140 ","an3.140:0.2":"14. Yodhajivavagga ","an3.140:0.3":"Assakhalunkasutta ","an3.140:1.1":"“Tayo ca, bhikkhave, assakhalunke desessami tayo ca purisakhalunke. ","an3.140:1.2":"Tam sunatha, sadhukam manasi karotha, bhasissami”ti. ","an3.140:1.3":"“Evam, bhante”ti kho te bhikkhu bhagavato paccassosum. ","an3.140:1.4":"Bhagava etadavoca: ","an3.140:2.1":"“Katame ca, bhikkhave, tayo assakhalunka? ","an3.140:2.2":"Idha, bhikkhave, ekacco assakhalunko javasampanno hoti; na vannasampanno, na arohaparinahasampanno. ","an3.140:2.3":"Idha pana, bhikkhave, ekacco assakhalunko javasampanno ca hoti vannasampanno ca; na arohaparinahasampanno. ","an3.140:2.4":"Idha pana, bhikkhave, ekacco assakhalunko javasampanno ca hoti vannasampanno ca arohaparinahasampanno ca. ","an3.140:2.5":"Ime kho, bhikkhave, tayo assakhalunka. ","an3.140:3.1":"Katame ca, bhikkhave, tayo purisakhalunka? ","an3.140:3.2":"Idha, bhikkhave, ekacco purisakhalunko javasampanno hoti; na vannasampanno, na arohaparinahasampanno. ","an3.140:3.3":"Idha pana, bhikkhave, ekacco purisakhalunko javasampanno ca hoti vannasampanno ca; na arohaparinahasampanno. ","an3.140:3.4":"Idha pana, bhikkhave, ekacco purisakhalunko javasampanno ca hoti vannasampanno ca arohaparinahasampanno ca. ","an3.140:4.1":"Kathanca, bhikkhave, purisakhalunko javasampanno hoti; na vannasampanno na arohaparinahasampanno? ","an3.140:4.2":"Idha, bhikkhave, bhikkhu ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an3.140:4.3":"Idamassa javasmim vadami. ","an3.140:4.4":"Abhidhamme kho pana abhivinaye panham puttho samsadeti, no vissajjeti. ","an3.140:4.5":"Idamassa na vannasmim vadami. ","an3.140:4.6":"Na kho pana labhi hoti civarapindapatasenasanagilanappaccayabhesajjaparikkharanam. ","an3.140:4.7":"Idamassa na arohaparinahasmim vadami. ","an3.140:4.8":"Evam kho, bhikkhave, purisakhalunko javasampanno hoti; na vannasampanno, na arohaparinahasampanno. ","an3.140:5.1":"Kathanca, bhikkhave, purisakhalunko javasampanno ca hoti vannasampanno ca; na arohaparinahasampanno? ","an3.140:5.2":"Idha, bhikkhave, bhikkhu ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an3.140:5.3":"Idamassa javasmim vadami. ","an3.140:5.4":"Abhidhamme kho pana abhivinaye panham puttho vissajjeti, no samsadeti. ","an3.140:5.5":"Idamassa vannasmim vadami. ","an3.140:5.6":"Na pana labhi hoti civarapindapatasenasanagilanappaccayabhesajjaparikkharanam. ","an3.140:5.7":"Idamassa na arohaparinahasmim vadami. ","an3.140:5.8":"Evam kho, bhikkhave, purisakhalunko javasampanno ca hoti vannasampanno ca; na arohaparinahasampanno. ","an3.140:6.1":"Kathanca, bhikkhave, purisakhalunko javasampanno ca hoti vannasampanno ca arohaparinahasampanno ca? ","an3.140:6.2":"Idha, bhikkhave, bhikkhu ‘idam dukkhan’ti yathabhutam pajanati …pe… ‘ayam dukkhanirodhagamini patipada’ti yathabhutam pajanati. ","an3.140:6.3":"Idamassa javasmim vadami. ","an3.140:6.4":"Abhidhamme kho pana abhivinaye panham puttho vissajjeti, no samsadeti. ","an3.140:6.5":"Idamassa vannasmim vadami. ","an3.140:6.6":"Labhi kho pana hoti civarapindapatasenasanagilanappaccayabhesajjaparikkharanam. ","an3.140:6.7":"Idamassa arohaparinahasmim vadami. ","an3.140:6.8":"Evam kho, bhikkhave, purisakhalunko javasampanno ca hoti vannasampanno ca arohaparinahasampanno ca. ","an3.140:6.9":"Ime kho, bhikkhave, tayo purisakhalunka”ti. ","an3.140:6.10":"Atthamam. "}