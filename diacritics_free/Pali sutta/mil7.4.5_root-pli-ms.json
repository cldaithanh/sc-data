{"mil7.4.5:0.1":"Milindapanha ","mil7.4.5:0.2":"Opammakathapanha ","mil7.4.5:0.3":"Pathavivagga ","mil7.4.5:0.4":"5. Pabbatangapanha ","mil7.4.5:1.1":"“Bhante nagasena, ‘pabbatassa panca angani gahetabbani’ti yam vadesi, katamani tani panca angani gahetabbani”ti? ","mil7.4.5:1.2":"“Yatha, maharaja, pabbato acalo akampito asampavedhi; ","mil7.4.5:1.3":"evameva kho, maharaja, yogina yogavacarena sammanane vimanane sakkare asakkare garukare agarukare yase ayase nindaya pasamsaya sukhe dukkhe itthanitthesu sabbattha rupasaddagandharasaphotthabbadhammesu rajaniyesu na rajjitabbam, dussaniyesu na dussitabbam, muyhaniyesu na muyhitabbam, na kampitabbam na calitabbam, pabbatena viya acalena bhavitabbam. ","mil7.4.5:1.4":"Idam, maharaja, pabbatassa pathamam angam gahetabbam. ","mil7.4.5:1.5":"Bhasitampetam, maharaja, bhagavata devatidevena—","mil7.4.5:2.1":"‘Selo yatha ekaghano, ","mil7.4.5:2.2":"vatena na samirati; ","mil7.4.5:2.3":"Evam nindapasamsasu, ","mil7.4.5:2.4":"na saminjanti pandita’ti. ","mil7.4.5:3.1":"Puna caparam, maharaja, pabbato thaddho na kenaci samsattho; ","mil7.4.5:3.2":"evameva kho, maharaja, yogina yogavacarena thaddhena asamsatthena bhavitabbam, na kenaci samsaggo karaniyo. ","mil7.4.5:3.3":"Idam, maharaja, pabbatassa dutiyam angam gahetabbam. ","mil7.4.5:3.4":"Bhasitampetam, maharaja, bhagavata devatidevena—","mil7.4.5:4.1":"‘Asamsattham gahatthehi, ","mil7.4.5:4.2":"anagarehi cubhayam; ","mil7.4.5:4.3":"Anokasarimappiccham, ","mil7.4.5:4.4":"tamaham brumi brahmanan’ti. ","mil7.4.5:5.1":"Puna caparam, maharaja, pabbate bijam na viruhati; ","mil7.4.5:5.2":"evameva kho, maharaja, yogina yogavacarena sakamanase kilesa na viruhapetabba. ","mil7.4.5:5.3":"Idam, maharaja, pabbatassa tatiyam angam gahetabbam. ","mil7.4.5:5.4":"Bhasitampetam, maharaja, therena subhutina—","mil7.4.5:6.1":"‘Ragupasamhitam cittam, ","mil7.4.5:6.2":"yada uppajjate mama; ","mil7.4.5:6.3":"Sayamva paccavekkhami, ","mil7.4.5:6.4":"ekaggo tam damemaham. ","mil7.4.5:7.1":"Rajjase rajaniye ca, ","mil7.4.5:7.2":"dussaniye ca dussase; ","mil7.4.5:7.3":"Muyhase mohaniye ca, ","mil7.4.5:7.4":"nikkhamassu vana tuvam. ","mil7.4.5:8.1":"Visuddhanam ayam vaso, ","mil7.4.5:8.2":"nimmalanam tapassinam; ","mil7.4.5:8.3":"Ma kho visuddham dusesi, ","mil7.4.5:8.4":"nikkhamassu vana tuvan’ti. ","mil7.4.5:9.1":"Puna caparam, maharaja, pabbato accuggato; ","mil7.4.5:9.2":"evameva kho, maharaja, yogina yogavacarena nanaccuggatena bhavitabbam. ","mil7.4.5:9.3":"Idam, maharaja, pabbatassa catuttham angam gahetabbam. ","mil7.4.5:9.4":"Bhasitampetam, maharaja, bhagavata devatidevena—","mil7.4.5:10.1":"‘Pamadam appamadena, ","mil7.4.5:10.2":"yada nudati pandito; ","mil7.4.5:10.3":"Pannapasadamaruyha, ","mil7.4.5:10.4":"asoko sokinim pajam; ","mil7.4.5:10.5":"Pabbatatthova bhumatthe, ","mil7.4.5:10.6":"dhiro bale avekkhati’ti. ","mil7.4.5:11.1":"Puna caparam, maharaja, pabbato anunnato anonato; ","mil7.4.5:11.2":"evameva kho, maharaja, yogina yogavacarena unnatavanati na karaniya. ","mil7.4.5:11.3":"Idam, maharaja, pabbatassa pancamam angam gahetabbam. ","mil7.4.5:11.4":"Bhasitampetam, maharaja, upasikaya culasubhaddaya sakasamane parikittayamanaya—","mil7.4.5:12.1":"‘Labhena unnato loko, ","mil7.4.5:12.2":"alabhena ca onato; ","mil7.4.5:12.3":"Labhalabhena ekattha, ","mil7.4.5:12.4":"tadisa samana mama’”ti. ","mil7.4.5:13.1":"Pabbatangapanho pancamo. "}