{"an10.96:0.1":"Anguttara Nikaya 10.96 ","an10.96:0.2":"10. Upalivagga ","an10.96:0.3":"Kokanudasutta ","an10.96:1.1":"Ekam samayam ayasma anando rajagahe viharati tapodarame. ","an10.96:1.2":"Atha kho ayasma anando rattiya paccusasamayam paccutthaya yena tapoda tenupasankami gattani parisincitum. ","an10.96:1.3":"Tapodaya gattani parisincitva paccuttaritva ekacivaro atthasi gattani pubbapayamano. ","an10.96:1.4":"Kokanudopi kho paribbajako rattiya paccusasamayam paccutthaya yena tapoda tenupasankami gattani parisincitum. ","an10.96:2.1":"Addasa kho kokanudo paribbajako ayasmantam anandam duratova agacchantam. ","an10.96:2.2":"Disvana ayasmantam anandam etadavoca: ","an10.96:2.3":"“kvettha, avuso”ti? ","an10.96:2.4":"“Ahamavuso, bhikkhu”ti. ","an10.96:3.1":"“Katamesam, avuso, bhikkhunan”ti? ","an10.96:3.2":"“Samananam, avuso, sakyaputtiyanan”ti. ","an10.96:4.1":"“Puccheyyama mayam ayasmantam kincideva desam, sace ayasma okasam karoti panhassa veyyakaranaya”ti. ","an10.96:4.2":"“Pucchavuso, sutva vedissama”ti. ","an10.96:5.1":"“Kim nu kho, bho, ‘sassato loko, idameva saccam moghamannan’ti—evamditthi bhavan”ti? ","an10.96:5.2":"“Na kho aham, avuso, evamditthi: ","an10.96:5.3":"‘sassato loko, idameva saccam moghamannan’”ti. ","an10.96:6.1":"“Kim pana, bho, ‘asassato loko, idameva saccam moghamannan’ti—evamditthi bhavan”ti? ","an10.96:6.2":"“Na kho aham, avuso, evamditthi: ","an10.96:6.3":"‘asassato loko, idameva saccam moghamannan’”ti. ","an10.96:7.1":"“Kim nu kho, bho, antava loko …pe… ","an10.96:7.2":"anantava loko … ","an10.96:7.3":"tam jivam tam sariram … ","an10.96:7.4":"annam jivam annam sariram … ","an10.96:7.5":"hoti tathagato param marana … ","an10.96:7.6":"na hoti tathagato param marana … ","an10.96:7.7":"hoti ca na ca hoti tathagato param marana … ","an10.96:7.8":"neva hoti na na hoti tathagato param marana, idameva saccam moghamannanti—evamditthi bhavan”ti? ","an10.96:7.9":"“Na kho aham, avuso, evamditthi: ","an10.96:7.10":"‘neva hoti na na hoti tathagato param marana, idameva saccam moghamannan’”ti. ","an10.96:8.1":"“Tena hi bhavam na janati, na passati”ti? ","an10.96:8.2":"“Na kho aham, avuso, na janami na passami. ","an10.96:8.3":"Janamaham, avuso, passami”ti. ","an10.96:9.1":"“‘Kim nu kho, bho, sassato loko, idameva saccam moghamannanti—","an10.96:9.2":"evamditthi bhavan’ti, iti puttho samano: ","an10.96:9.3":"‘na kho aham, avuso, evamditthi—","an10.96:9.4":"sassato loko, idameva saccam moghamannan’ti vadesi. ","an10.96:10.1":"‘Kim pana, bho, asassato loko, idameva saccam moghamannanti—","an10.96:10.2":"evamditthi bhavan’ti, iti puttho samano: ","an10.96:10.3":"‘na kho aham, avuso, evamditthi—","an10.96:10.4":"asassato loko, idameva saccam moghamannan’ti vadesi. ","an10.96:11.1":"Kim nu kho, bho, antava loko …pe… ","an10.96:11.2":"anantava loko … ","an10.96:11.3":"tam jivam tam sariram … ","an10.96:11.4":"annam jivam annam sariram … ","an10.96:11.5":"hoti tathagato param marana … ","an10.96:11.6":"na hoti tathagato param marana … ","an10.96:11.7":"hoti ca na ca hoti tathagato param marana … ","an10.96:11.8":"neva hoti na na hoti tathagato param marana, idameva saccam moghamannanti—","an10.96:11.9":"evamditthi bhavanti, iti puttho samano: ","an10.96:11.10":"‘na kho aham, avuso, evamditthi—","an10.96:11.11":"neva hoti na na hoti tathagato param marana, idameva saccam moghamannan’ti vadesi. ","an10.96:12.1":"‘Tena hi bhavam na janati na passati’ti, iti puttho samano: ","an10.96:12.2":"‘na kho aham, avuso, na janami na passami. ","an10.96:12.3":"Janamaham, avuso, passami’ti vadesi. ","an10.96:12.4":"Yatha katham panavuso, imassa bhasitassa attho datthabbo”ti? ","an10.96:13.1":"“‘Sassato loko, idameva saccam moghamannan’ti kho, avuso, ditthigatametam. ","an10.96:13.2":"‘Asassato loko, idameva saccam moghamannan’ti kho, avuso, ditthigatametam. ","an10.96:13.3":"Antava loko …pe… ","an10.96:13.4":"anantava loko … ","an10.96:13.5":"tam jivam tam sariram … ","an10.96:13.6":"annam jivam annam sariram … ","an10.96:13.7":"hoti tathagato param marana … ","an10.96:13.8":"na hoti tathagato param marana … ","an10.96:13.9":"hoti ca na ca hoti tathagato param marana … ","an10.96:13.10":"‘neva hoti na na hoti tathagato param marana, idameva saccam moghamannan’ti kho, avuso, ditthigatametam. ","an10.96:14.1":"Yavata, avuso, ditthi yavata ditthitthanam ditthiadhitthanam ditthipariyutthanam ditthisamutthanam ditthisamugghato, tamaham janami tamaham passami. ","an10.96:14.2":"Tamaham jananto tamaham passanto kyaham vakkhami: ","an10.96:14.3":"‘na janami na passami’ti? ","an10.96:14.4":"Janamaham, avuso, passami”ti. ","an10.96:15.1":"“Ko namo ayasma, kathanca panayasmantam sabrahmacari jananti”ti? ","an10.96:15.2":"“‘Anando’ti kho me, avuso, namam. ","an10.96:15.3":"‘Anando’ti ca pana mam sabrahmacari jananti”ti. ","an10.96:15.4":"“Mahacariyena vata kira, bho, saddhim mantayamana na janimha: ","an10.96:15.5":"‘ayasma anando’ti. ","an10.96:15.6":"Sace hi mayam janeyyama: ","an10.96:15.7":"‘ayam ayasma anando’ti, ettakampi no nappatibhayeyya. ","an10.96:15.8":"Khamatu ca me ayasma anando”ti. ","an10.96:15.9":"Chattham. "}