{"sn47.10:0.1":"Samyutta Nikaya 47.10 ","sn47.10:0.2":"1. Ambapalivagga ","sn47.10:0.3":"Bhikkhunupassayasutta ","sn47.10:1.1":"Atha kho ayasma anando pubbanhasamayam nivasetva pattacivaramadaya yena annataro bhikkhunupassayo tenupasankami; upasankamitva pannatte asane nisidi. ","sn47.10:1.2":"Atha kho sambahula bhikkhuniyo yenayasma anando tenupasankamimsu; upasankamitva ayasmantam anandam abhivadetva ekamantam nisidimsu. Ekamantam nisinna kho ta bhikkhuniyo ayasmantam anandam etadavocum: ","sn47.10:2.1":"“Idha, bhante ananda, sambahula bhikkhuniyo catusu satipatthanesu suppatitthitacitta viharantiyo ularam pubbenaparam visesam sanjananti”ti. ","sn47.10:2.2":"“Evametam, bhaginiyo, evametam, bhaginiyo. ","sn47.10:2.3":"Yo hi koci, bhaginiyo, bhikkhu va bhikkhuni va catusu satipatthanesu suppatitthitacitto viharati, tassetam patikankham: ","sn47.10:2.4":"‘ularam pubbenaparam visesam sanjanissati’”ti. ","sn47.10:3.1":"Atha kho ayasma anando ta bhikkhuniyo dhammiya kathaya sandassetva samadapetva samuttejetva sampahamsetva utthayasana pakkami. ","sn47.10:3.2":"Atha kho ayasma anando savatthiyam pindaya caritva pacchabhattam pindapatapatikkanto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","sn47.10:4.1":"“Idhaham, bhante, pubbanhasamayam nivasetva pattacivaramadaya yena annataro bhikkhunupassayo tenupasankamim; upasankamitva pannatte asane nisidim. ","sn47.10:4.2":"Atha kho, bhante, sambahula bhikkhuniyo yenaham tenupasankamimsu; upasankamitva mam abhivadetva ekamantam nisidimsu. Ekamantam nisinna kho, bhante, ta bhikkhuniyo mam etadavocum: ","sn47.10:4.3":"‘idha, bhante ananda, sambahula bhikkhuniyo catusu satipatthanesu suppatitthitacitta viharantiyo ularam pubbenaparam visesam sanjananti’ti. ","sn47.10:4.4":"Evam vuttaham, bhante, ta bhikkhuniyo etadavocam: ","sn47.10:4.5":"‘evametam, bhaginiyo, evametam, bhaginiyo. ","sn47.10:4.6":"Yo hi koci, bhaginiyo, bhikkhu va bhikkhuni va catusu satipatthanesu suppatitthitacitto viharati, tassetam patikankham—ularam pubbenaparam visesam sanjanissati’”ti. ","sn47.10:5.1":"“Evametam, ananda, evametam, ananda. ","sn47.10:5.2":"Yo hi koci, ananda, bhikkhu va bhikkhuni va catusu satipatthanesu suppatitthitacitto viharati, tassetam patikankham: ","sn47.10:5.3":"‘ularam pubbenaparam visesam sanjanissati’. ","sn47.10:6.1":"Katamesu catusu? ","sn47.10:6.2":"Idhananda, bhikkhu kaye kayanupassi viharati atapi sampajano satima, vineyya loke abhijjhadomanassam. ","sn47.10:6.3":"Tassa kaye kayanupassino viharato kayarammano va uppajjati kayasmim parilaho, cetaso va linattam, bahiddha va cittam vikkhipati. ","sn47.10:6.4":"Tenananda, bhikkhuna kismincideva pasadaniye nimitte cittam panidahitabbam. ","sn47.10:6.5":"Tassa kismincideva pasadaniye nimitte cittam panidahato pamojjam jayati. ","sn47.10:6.6":"Pamuditassa piti jayati. ","sn47.10:6.7":"Pitimanassa kayo passambhati. ","sn47.10:6.8":"Passaddhakayo sukham vedayati. ","sn47.10:6.9":"Sukhino cittam samadhiyati. ","sn47.10:6.10":"So iti patisancikkhati: ","sn47.10:6.11":"‘yassa khvaham atthaya cittam panidahim, so me attho abhinipphanno. ","sn47.10:6.12":"Handa dani patisamharami’ti. ","sn47.10:6.13":"So patisamharati ceva na ca vitakketi na ca vicareti. ","sn47.10:6.14":"‘Avitakkomhi avicaro, ajjhattam satima sukhamasmi’ti pajanati. ","sn47.10:7.1":"Puna caparam, ananda, bhikkhu vedanasu …pe… ","sn47.10:7.2":"citte …pe… ","sn47.10:7.3":"dhammesu dhammanupassi viharati atapi sampajano satima, vineyya loke abhijjhadomanassam. ","sn47.10:7.4":"Tassa dhammesu dhammanupassino viharato dhammarammano va uppajjati kayasmim parilaho, cetaso va linattam, bahiddha va cittam vikkhipati. ","sn47.10:7.5":"Tenananda, bhikkhuna kismincideva pasadaniye nimitte cittam panidahitabbam. ","sn47.10:7.6":"Tassa kismincideva pasadaniye nimitte cittam panidahato pamojjam jayati. ","sn47.10:7.7":"Pamuditassa piti jayati. ","sn47.10:7.8":"Pitimanassa kayo passambhati. ","sn47.10:7.9":"Passaddhakayo sukham vedayati. ","sn47.10:7.10":"Sukhino cittam samadhiyati. ","sn47.10:7.11":"So iti patisancikkhati: ","sn47.10:7.12":"‘yassa khvaham atthaya cittam panidahim, so me attho abhinipphanno. ","sn47.10:7.13":"Handa dani patisamharami’ti. ","sn47.10:7.14":"So patisamharati ceva na ca vitakketi na ca vicareti. ","sn47.10:7.15":"‘Avitakkomhi avicaro, ajjhattam satima sukhamasmi’ti pajanati. ","sn47.10:7.16":"Evam kho, ananda, panidhaya bhavana hoti. ","sn47.10:8.1":"Kathancananda, appanidhaya bhavana hoti? ","sn47.10:8.2":"Bahiddha, ananda, bhikkhu cittam appanidhaya ‘appanihitam me bahiddha cittan’ti pajanati. ","sn47.10:8.3":"Atha pacchapure ‘asankhittam vimuttam appanihitan’ti pajanati. ","sn47.10:8.4":"Atha ca pana ‘kaye kayanupassi viharami atapi sampajano satima sukhamasmi’ti pajanati. ","sn47.10:8.5":"Bahiddha, ananda, bhikkhu cittam appanidhaya ‘appanihitam me bahiddha cittan’ti pajanati. ","sn47.10:8.6":"Atha pacchapure ‘asankhittam vimuttam appanihitan’ti pajanati. ","sn47.10:8.7":"Atha ca pana ‘vedanasu vedananupassi viharami atapi sampajano satima sukhamasmi’ti pajanati. ","sn47.10:8.8":"Bahiddha, ananda, bhikkhu cittam appanidhaya ‘appanihitam me bahiddha cittan’ti pajanati. ","sn47.10:8.9":"Atha pacchapure ‘asankhittam vimuttam appanihitan’ti pajanati. ","sn47.10:8.10":"Atha ca pana ‘citte cittanupassi viharami atapi sampajano satima sukhamasmi’ti pajanati. ","sn47.10:8.11":"Bahiddha, ananda, bhikkhu cittam appanidhaya ‘appanihitam me bahiddha cittan’ti pajanati. ","sn47.10:8.12":"Atha pacchapure ‘asankhittam vimuttam appanihitan’ti pajanati. ","sn47.10:8.13":"Atha ca pana ‘dhammesu dhammanupassi viharami atapi sampajano satima sukhamasmi’ti pajanati. ","sn47.10:8.14":"Evam kho, ananda, appanidhaya bhavana hoti. ","sn47.10:9.1":"Iti kho, ananda, desita maya panidhaya bhavana, desita appanidhaya bhavana. ","sn47.10:9.2":"Yam, ananda, satthara karaniyam savakanam hitesina anukampakena anukampam upadaya, katam vo tam maya. ","sn47.10:9.3":"Etani, ananda, rukkhamulani, etani sunnagarani. Jhayathananda, ma pamadattha; ma paccha vippatisarino ahuvattha. Ayam vo amhakam anusasani”ti. ","sn47.10:10.1":"Idamavoca bhagava. ","sn47.10:10.2":"Attamano ayasma anando bhagavato bhasitam abhinanditi. ","sn47.10:10.3":"Dasamam. ","sn47.10:10.4":"Ambapalivaggo pathamo. ","sn47.10:11.0":"Tassuddanam ","sn47.10:11.1":"Ambapali sato bhikkhu, ","sn47.10:11.2":"Sala kusalarasi ca; ","sn47.10:11.3":"Sakunagghi makkato sudo, ","sn47.10:11.4":"Gilano bhikkhunupassayoti. "}