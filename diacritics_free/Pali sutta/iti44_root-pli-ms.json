{"iti44:0.1":"Itivuttaka 44 ","iti44:0.2":"Dukanipata ","iti44:0.3":"Dutiyavagga ","iti44:0.4":"Nibbanadhatusutta ","iti44:1.1":"Vuttanhetam bhagavata vuttamarahatati me sutam: ","iti44:2.1":"“Dvema, bhikkhave, nibbanadhatuyo. ","iti44:2.2":"Katama dve? ","iti44:2.3":"Saupadisesa ca nibbanadhatu, anupadisesa ca nibbanadhatu. ","iti44:3.1":"Katama ca, bhikkhave, saupadisesa nibbanadhatu? ","iti44:3.2":"Idha, bhikkhave, bhikkhu araham hoti khinasavo vusitava katakaraniyo ohitabharo anuppattasadattho parikkhinabhavasamyojano sammadannavimutto. ","iti44:3.3":"Tassa titthanteva pancindriyani yesam avighatatta manapamanapam paccanubhoti, sukhadukkham patisamvedeti. ","iti44:3.4":"Tassa yo ragakkhayo, dosakkhayo, mohakkhayo—","iti44:3.5":"ayam vuccati, bhikkhave, saupadisesa nibbanadhatu. ","iti44:4.1":"Katama ca, bhikkhave, anupadisesa nibbanadhatu? ","iti44:4.2":"Idha, bhikkhave, bhikkhu araham hoti khinasavo vusitava katakaraniyo ohitabharo anuppattasadattho parikkhinabhavasamyojano sammadannavimutto. ","iti44:4.3":"Tassa idheva, bhikkhave, sabbavedayitani anabhinanditani siti bhavissanti. ","iti44:4.4":"Ayam vuccati, bhikkhave, anupadisesa nibbanadhatu. ","iti44:4.5":"Ima kho, bhikkhave, dve nibbanadhatuyo”ti. ","iti44:4.6":"Etamattham bhagava avoca. ","iti44:4.7":"Tatthetam iti vuccati: ","iti44:5.1":"“Duve ima cakkhumata pakasita, ","iti44:5.2":"Nibbanadhatu anissitena tadina; ","iti44:5.3":"Eka hi dhatu idha ditthadhammika, ","iti44:5.4":"Saupadisesa bhavanettisankhaya; ","iti44:5.5":"Anupadisesa pana samparayika, ","iti44:5.6":"Yamhi nirujjhanti bhavani sabbaso. ","iti44:6.1":"Ye etadannaya padam asankhatam, ","iti44:6.2":"Vimuttacitta bhavanettisankhaya; ","iti44:6.3":"Te dhammasaradhigama khaye rata, ","iti44:6.4":"Pahamsu te sabbabhavani tadino”ti. ","iti44:7.1":"Ayampi attho vutto bhagavata, iti me sutanti. ","iti44:7.2":"Sattamam. "}