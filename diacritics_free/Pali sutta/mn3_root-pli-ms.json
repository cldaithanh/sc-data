{"mn3:0.1":"Majjhima Nikaya 3 ","mn3:0.2":"Dhammadayadasutta ","mn3:1.1":"Evam me sutam—","mn3:1.2":"ekam samayam bhagava savatthiyam viharati jetavane anathapindikassa arame. ","mn3:1.3":"Tatra kho bhagava bhikkhu amantesi: ","mn3:1.4":"“bhikkhavo”ti. ","mn3:1.5":"“Bhadante”ti te bhikkhu bhagavato paccassosum. ","mn3:1.6":"Bhagava etadavoca: ","mn3:2.1":"“Dhammadayada me, bhikkhave, bhavatha, ma amisadayada. ","mn3:2.2":"Atthi me tumhesu anukampa: ","mn3:2.3":"‘kinti me savaka dhammadayada bhaveyyum, no amisadayada’ti. ","mn3:2.4":"Tumhe ca me, bhikkhave, amisadayada bhaveyyatha no dhammadayada, tumhepi tena adiya bhaveyyatha: ","mn3:2.5":"‘amisadayada satthusavaka viharanti, no dhammadayada’ti; ","mn3:2.6":"ahampi tena adiyo bhaveyyam: ","mn3:2.7":"‘amisadayada satthusavaka viharanti, no dhammadayada’ti. ","mn3:2.8":"Tumhe ca me, bhikkhave, dhammadayada bhaveyyatha, no amisadayada, tumhepi tena na adiya bhaveyyatha: ","mn3:2.9":"‘dhammadayada satthusavaka viharanti, no amisadayada’ti; ","mn3:2.10":"ahampi tena na adiyo bhaveyyam: ","mn3:2.11":"‘dhammadayada satthusavaka viharanti, no amisadayada’ti. ","mn3:2.12":"Tasmatiha me, bhikkhave, dhammadayada bhavatha, ma amisadayada. ","mn3:2.13":"Atthi me tumhesu anukampa: ","mn3:2.14":"‘kinti me savaka dhammadayada bhaveyyum, no amisadayada’ti. ","mn3:3.1":"Idhaham, bhikkhave, bhuttavi assam pavarito paripunno pariyosito suhito yavadattho; ","mn3:3.2":"siya ca me pindapato atirekadhammo chaddaniyadhammo. ","mn3:3.3":"Atha dve bhikkhu agaccheyyum jighacchadubbalyapareta. ","mn3:3.4":"Tyaham evam vadeyyam: ","mn3:3.5":"‘aham khomhi, bhikkhave, bhuttavi pavarito paripunno pariyosito suhito yavadattho; ","mn3:3.6":"atthi ca me ayam pindapato atirekadhammo chaddaniyadhammo. ","mn3:3.7":"Sace akankhatha, bhunjatha, no ce tumhe bhunjissatha, idanaham appaharite va chaddessami, appanake va udake opilapessami’ti. ","mn3:3.8":"Tatrekassa bhikkhuno evamassa: ","mn3:3.9":"‘bhagava kho bhuttavi pavarito paripunno pariyosito suhito yavadattho; ","mn3:3.10":"atthi cayam bhagavato pindapato atirekadhammo chaddaniyadhammo. ","mn3:3.11":"Sace mayam na bhunjissama, idani bhagava appaharite va chaddessati, appanake va udake opilapessati. ","mn3:3.12":"Vuttam kho panetam bhagavata: ","mn3:3.13":"“dhammadayada me, bhikkhave, bhavatha, ma amisadayada”ti. ","mn3:3.14":"Amisannataram kho panetam, yadidam pindapato. ","mn3:3.15":"Yannunaham imam pindapatam abhunjitva iminava jighacchadubbalyena evam imam rattindivam vitinameyyan’ti. ","mn3:3.16":"So tam pindapatam abhunjitva teneva jighacchadubbalyena evam tam rattindivam vitinameyya. ","mn3:3.17":"Atha dutiyassa bhikkhuno evamassa: ","mn3:3.18":"‘bhagava kho bhuttavi pavarito paripunno pariyosito suhito yavadattho; ","mn3:3.19":"atthi cayam bhagavato pindapato atirekadhammo chaddaniyadhammo. ","mn3:3.20":"Sace mayam na bhunjissama, idani bhagava appaharite va chaddessati, appanake va udake opilapessati. ","mn3:3.21":"Yannunaham imam pindapatam bhunjitva jighacchadubbalyam pativinodetva evam imam rattindivam vitinameyyan’ti. ","mn3:3.22":"So tam pindapatam bhunjitva jighacchadubbalyam pativinodetva evam tam rattindivam vitinameyya. ","mn3:3.23":"Kincapi so, bhikkhave, bhikkhu tam pindapatam bhunjitva jighacchadubbalyam pativinodetva evam tam rattindivam vitinameyya, atha kho asuyeva me purimo bhikkhu pujjataro ca pasamsataro ca. ","mn3:3.24":"Tam kissa hetu? ","mn3:3.25":"Tanhi tassa, bhikkhave, bhikkhuno digharattam appicchataya santutthiya sallekhaya subharataya viriyarambhaya samvattissati. ","mn3:3.26":"Tasmatiha me, bhikkhave, dhammadayada bhavatha, ma amisadayada. ","mn3:3.27":"Atthi me tumhesu anukampa: ","mn3:3.28":"‘kinti me savaka dhammadayada bhaveyyum, no amisadayada’”ti. ","mn3:4.1":"Idamavoca bhagava. ","mn3:4.2":"Idam vatvana sugato utthayasana viharam pavisi. ","mn3:4.3":"Tatra kho ayasma sariputto acirapakkantassa bhagavato bhikkhu amantesi: ","mn3:4.4":"“avuso bhikkhave”ti. ","mn3:4.5":"“Avuso”ti kho te bhikkhu ayasmato sariputtassa paccassosum. ","mn3:4.6":"Ayasma sariputto etadavoca: ","mn3:5.1":"“Kittavata nu kho, avuso, satthu pavivittassa viharato savaka vivekam nanusikkhanti, kittavata ca pana satthu pavivittassa viharato savaka vivekamanusikkhanti”ti? ","mn3:5.2":"“Duratopi kho mayam, avuso, agacchama ayasmato sariputtassa santike etassa bhasitassa atthamannatum. ","mn3:5.3":"Sadhu vatayasmantamyeva sariputtam patibhatu etassa bhasitassa attho; ","mn3:5.4":"ayasmato sariputtassa sutva bhikkhu dharessanti”ti. ","mn3:5.5":"“Tena havuso, sunatha, sadhukam manasi karotha, bhasissami”ti. ","mn3:5.6":"“Evamavuso”ti kho te bhikkhu ayasmato sariputtassa paccassosum. ","mn3:5.7":"Ayasma sariputto etadavoca: ","mn3:6.1":"“Kittavata nu kho, avuso, satthu pavivittassa viharato savaka vivekam nanusikkhanti? ","mn3:6.2":"Idhavuso, satthu pavivittassa viharato savaka vivekam nanusikkhanti, ","mn3:6.3":"yesanca dhammanam sattha pahanamaha, te ca dhamme nappajahanti, ","mn3:6.4":"bahulika ca honti, sathalika, okkamane pubbangama, paviveke nikkhittadhura. ","mn3:6.5":"Tatravuso, thera bhikkhu tihi thanehi garayha bhavanti. ","mn3:6.6":"‘Satthu pavivittassa viharato savaka vivekam nanusikkhanti’ti—","mn3:6.7":"imina pathamena thanena thera bhikkhu garayha bhavanti. ","mn3:6.8":"‘Yesanca dhammanam sattha pahanamaha te ca dhamme nappajahanti’ti—","mn3:6.9":"imina dutiyena thanena thera bhikkhu garayha bhavanti. ","mn3:6.10":"‘Bahulika ca, sathalika, okkamane pubbangama, paviveke nikkhittadhura’ti—","mn3:6.11":"imina tatiyena thanena thera bhikkhu garayha bhavanti. ","mn3:6.12":"Thera, avuso, bhikkhu imehi tihi thanehi garayha bhavanti. ","mn3:6.13":"Tatravuso, majjhima bhikkhu …pe… ","mn3:6.14":"nava bhikkhu tihi thanehi garayha bhavanti. ","mn3:6.15":"‘Satthu pavivittassa viharato savaka vivekam nanusikkhanti’ti—","mn3:6.16":"imina pathamena thanena nava bhikkhu garayha bhavanti. ","mn3:6.17":"‘Yesanca dhammanam sattha pahanamaha te ca dhamme nappajahanti’ti—","mn3:6.18":"imina dutiyena thanena nava bhikkhu garayha bhavanti. ","mn3:6.19":"‘Bahulika ca honti, sathalika, okkamane pubbangama, paviveke nikkhittadhura’ti—","mn3:6.20":"imina tatiyena thanena nava bhikkhu garayha bhavanti. ","mn3:6.21":"Nava, avuso, bhikkhu imehi tihi thanehi garayha bhavanti. ","mn3:6.22":"Ettavata kho, avuso, satthu pavivittassa viharato savaka vivekam nanusikkhanti. ","mn3:7.1":"Kittavata ca panavuso, satthu pavivittassa viharato savaka vivekamanusikkhanti? ","mn3:7.2":"Idhavuso, satthu pavivittassa viharato savaka vivekamanusikkhanti—","mn3:7.3":"yesanca dhammanam sattha pahanamaha te ca dhamme pajahanti; ","mn3:7.4":"na ca bahulika honti, na sathalika okkamane nikkhittadhura paviveke pubbangama. ","mn3:7.5":"Tatravuso, thera bhikkhu tihi thanehi pasamsa bhavanti. ","mn3:7.6":"‘Satthu pavivittassa viharato savaka vivekamanusikkhanti’ti—","mn3:7.7":"imina pathamena thanena thera bhikkhu pasamsa bhavanti. ","mn3:7.8":"‘Yesanca dhammanam sattha pahanamaha te ca dhamme pajahanti’ti—","mn3:7.9":"imina dutiyena thanena thera bhikkhu pasamsa bhavanti. ","mn3:7.10":"‘Na ca bahulika, na sathalika okkamane nikkhittadhura paviveke pubbangama’ti—","mn3:7.11":"imina tatiyena thanena thera bhikkhu pasamsa bhavanti. ","mn3:7.12":"Thera, avuso, bhikkhu imehi tihi thanehi pasamsa bhavanti. ","mn3:7.13":"Tatravuso, majjhima bhikkhu …pe… ","mn3:7.14":"nava bhikkhu tihi thanehi pasamsa bhavanti. ","mn3:7.15":"‘Satthu pavivittassa viharato savaka vivekamanusikkhanti’ti—","mn3:7.16":"imina pathamena thanena nava bhikkhu pasamsa bhavanti. ","mn3:7.17":"‘Yesanca dhammanam sattha pahanamaha te ca dhamme pajahanti’ti—","mn3:7.18":"imina dutiyena thanena nava bhikkhu pasamsa bhavanti. ","mn3:7.19":"‘Na ca bahulika, na sathalika okkamane nikkhittadhura paviveke pubbangama’ti—","mn3:7.20":"imina tatiyena thanena nava bhikkhu pasamsa bhavanti. ","mn3:7.21":"Nava, avuso, bhikkhu imehi tihi thanehi pasamsa bhavanti. ","mn3:7.22":"Ettavata kho, avuso, satthu pavivittassa viharato savaka vivekamanusikkhanti. ","mn3:8.1":"Tatravuso, lobho ca papako doso ca papako. ","mn3:8.2":"Lobhassa ca pahanaya dosassa ca pahanaya atthi majjhima patipada cakkhukarani nanakarani upasamaya abhinnaya sambodhaya nibbanaya samvattati. ","mn3:8.3":"Katama ca sa, avuso, majjhima patipada cakkhukarani nanakarani upasamaya abhinnaya sambodhaya nibbanaya samvattati? ","mn3:8.4":"Ayameva ariyo atthangiko maggo, seyyathidam—","mn3:8.5":"sammaditthi sammasankappo sammavaca sammakammanto sammaajivo sammavayamo sammasati sammasamadhi. ","mn3:8.6":"Ayam kho sa, avuso, majjhima patipada cakkhukarani nanakarani upasamaya abhinnaya sambodhaya nibbanaya samvattati. ","mn3:9-15.1":"Tatravuso, kodho ca papako upanaho ca papako …pe… ","mn3:9-15.2":"makkho ca papako palaso ca papako, ","mn3:9-15.3":"issa ca papika maccheranca papakam, ","mn3:9-15.4":"maya ca papika satheyyanca papakam, ","mn3:9-15.5":"thambho ca papako sarambho ca papako, ","mn3:9-15.6":"mano ca papako atimano ca papako, ","mn3:9-15.7":"mado ca papako pamado ca papako. ","mn3:9-15.8":"Madassa ca pahanaya pamadassa ca pahanaya atthi majjhima patipada cakkhukarani nanakarani upasamaya abhinnaya sambodhaya nibbanaya samvattati. ","mn3:9-15.9":"Katama ca sa, avuso, majjhima patipada cakkhukarani nanakarani upasamaya abhinnaya sambodhaya nibbanaya samvattati? ","mn3:9-15.10":"Ayameva ariyo atthangiko maggo, seyyathidam—","mn3:9-15.11":"sammaditthi sammasankappo sammavaca sammakammanto sammaajivo sammavayamo sammasati sammasamadhi. ","mn3:9-15.12":"Ayam kho sa, avuso, majjhima patipada cakkhukarani nanakarani upasamaya abhinnaya sambodhaya nibbanaya samvattati”ti. ","mn3:9-15.13":"Idamavocayasma sariputto. ","mn3:9-15.14":"Attamana te bhikkhu ayasmato sariputtassa bhasitam abhinandunti. ","mn3:9-15.15":"Dhammadayadasuttam nitthitam tatiyam. "}