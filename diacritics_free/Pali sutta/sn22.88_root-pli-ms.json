{"sn22.88:0.1":"Samyutta Nikaya 22.88 ","sn22.88:0.2":"9. Theravagga ","sn22.88:0.3":"Assajisutta ","sn22.88:1.1":"Ekam samayam bhagava rajagahe viharati veluvane kalandakanivape. ","sn22.88:1.2":"Tena kho pana samayena ayasma assaji kassapakarame viharati abadhiko dukkhito balhagilano. ","sn22.88:1.3":"Atha kho ayasma assaji upatthake amantesi: ","sn22.88:1.4":"“etha tumhe, avuso, yena bhagava tenupasankamatha; upasankamitva mama vacanena bhagavato pade sirasa vandatha: ","sn22.88:1.5":"‘assaji, bhante, bhikkhu abadhiko dukkhito balhagilano. ","sn22.88:1.6":"So bhagavato pade sirasa vandati’ti. ","sn22.88:1.7":"Evanca vadetha: ","sn22.88:1.8":"‘sadhu kira, bhante, bhagava yena assaji bhikkhu tenupasankamatu anukampam upadaya’”ti. ","sn22.88:1.9":"“Evamavuso”ti kho te bhikkhu ayasmato assajissa patissutva yena bhagava tenupasankamimsu; upasankamitva bhagavantam abhivadetva ekamantam nisidimsu. Ekamantam nisinna kho te bhikkhu bhagavantam etadavocum: ","sn22.88:1.10":"“assaji, bhante, bhikkhu abadhiko …pe… ","sn22.88:1.11":"sadhu kira, bhante, bhagava yena assaji bhikkhu tenupasankamatu anukampam upadaya”ti. ","sn22.88:1.12":"Adhivasesi bhagava tunhibhavena. ","sn22.88:2.1":"Atha kho bhagava sayanhasamayam patisallana vutthito yenayasma assaji tenupasankami. ","sn22.88:2.2":"Addasa kho ayasma assaji bhagavantam duratova agacchantam. ","sn22.88:2.3":"Disvana mancake samadhosi. ","sn22.88:2.4":"Atha kho bhagava ayasmantam assajim etadavoca: ","sn22.88:2.5":"“alam, assaji, ma tvam mancake samadhosi. ","sn22.88:2.6":"Santimani asanani pannattani, tatthaham nisidissami”ti. ","sn22.88:2.7":"Nisidi bhagava pannatte asane. Nisajja kho bhagava ayasmantam assajim etadavoca: ","sn22.88:2.8":"“kacci te, assaji, khamaniyam, kacci yapaniyam …pe… patikkamosanam pannayati no abhikkamo”ti? ","sn22.88:3.1":"“Na me, bhante, khamaniyam …pe… abhikkamosanam pannayati no patikkamo”ti. ","sn22.88:3.2":"“Kacci te, assaji, na kinci kukkuccam na koci vippatisaro”ti? ","sn22.88:3.3":"“Taggha me, bhante, anappakam kukkuccam anappako vippatisaro”ti. ","sn22.88:3.4":"“Kacci pana tam, assaji, atta silato na upavadati”ti? ","sn22.88:3.5":"“Na kho mam, bhante, atta silato upavadati”ti. ","sn22.88:3.6":"“No ce kira tam, assaji, atta silato upavadati, atha kinca te kukkuccam ko ca vippatisaro”ti? ","sn22.88:3.7":"“Pubbe khvaham, bhante, gelanne passambhetva passambhetva kayasankhare viharami, soham samadhim nappatilabhami. ","sn22.88:3.8":"Tassa mayham, bhante, tam samadhim appatilabhato evam hoti: ","sn22.88:3.9":"‘no cassaham parihayami’”ti. ","sn22.88:3.10":"“Ye te, assaji, samanabrahmana samadhisaraka samadhisamanna tesam tam samadhim appatilabhatam evam hoti: ","sn22.88:3.11":"‘no cassu mayam parihayama’ti. ","sn22.88:4.1":"Tam kim mannasi, assaji, ","sn22.88:4.2":"rupam niccam va aniccam va”ti? ","sn22.88:4.3":"“Aniccam, bhante” …pe… ","sn22.88:4.4":"vinnanam …pe… ","sn22.88:4.5":"“tasmatiha …pe… ","sn22.88:4.6":"evam passam …pe… ","sn22.88:4.7":"naparam itthattayati pajanatiti. ","sn22.88:4.8":"So sukhance vedanam vedayati, sa ‘anicca’ti pajanati. ‘Anajjhosita’ti pajanati. ‘Anabhinandita’ti pajanati. ","sn22.88:4.9":"Dukkhance vedanam vedayati, sa ‘anicca’ti pajanati. ‘Anajjhosita’ti pajanati. ‘Anabhinandita’ti pajanati. ","sn22.88:4.10":"Adukkhamasukhance vedanam vedayati, sa ‘anicca’ti pajanati …pe… ‘anabhinandita’ti pajanati. ","sn22.88:4.11":"So sukhance vedanam vedayati, visamyutto nam vedayati; ","sn22.88:4.12":"dukkhance vedanam vedayati, visamyutto nam vedayati; ","sn22.88:4.13":"adukkhamasukhance vedanam vedayati, visamyutto nam vedayati. ","sn22.88:4.14":"So kayapariyantikance vedanam vedayamano ‘kayapariyantikam vedanam vedayami’ti pajanati. Jivitapariyantikance vedanam vedayamano ‘jivitapariyantikam vedanam vedayami’ti pajanati. ","sn22.88:4.15":"‘Kayassa bheda uddham jivitapariyadana idheva sabbavedayitani anabhinanditani sitibhavissanti’ti pajanati. ","sn22.88:5.1":"Seyyathapi, assaji, telanca paticca, vattinca paticca, telappadipo jhayeyya; ","sn22.88:5.2":"tasseva telassa ca vattiya ca pariyadana anaharo nibbayeyya. ","sn22.88:5.3":"Evameva kho, assaji, bhikkhu kayapariyantikam vedanam vedayamano ‘kayapariyantikam vedanam vedayami’ti pajanati. Jivitapariyantikam vedanam vedayamano ‘jivitapariyantikam vedanam vedayami’ti pajanati. ","sn22.88:5.4":"‘Kayassa bheda uddham jivitapariyadana idheva sabbavedayitani anabhinanditani sitibhavissanti’ti pajanati”ti. ","sn22.88:5.5":"Chattham. "}