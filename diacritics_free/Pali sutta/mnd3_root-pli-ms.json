{"mnd3:0.1":"Mahaniddesa ","mnd3:0.2":"Atthakavagga ","mnd3:0.3":"3. Dutthatthakasuttaniddesa ","mnd3:1.1":"Atha dutthatthakasuttaniddesam vakkhati—","mnd3:2.1":"<b>Vadanti ve dutthamanapi eke,</b> ","mnd3:2.2":"<b>Athopi ve saccamana vadanti;</b> ","mnd3:2.3":"<b>Vadanca jatam muni no upeti,</b> ","mnd3:2.4":"<b>Tasma muni natthi khilo kuhinci.</b> ","mnd3:3.1":"<b>Vadanti ve dutthamanapi eke</b>ti te titthiya dutthamana padutthamana viruddhamana pativiruddhamana ahatamana paccahatamana aghatitamana paccaghatitamana vadanti upavadanti bhagavantanca bhikkhusanghanca abhutenati—","mnd3:3.2":"vadanti ve dutthamanapi eke. ","mnd3:4.1":"<b>Athopi ve saccamana vadanti</b>ti ye tesam titthiyanam saddahanta okappenta adhimuccanta saccamana saccasannino bhutamana bhutasannino tathamana tathasannino yathavamana yathavasannino aviparitamana aviparitasannino vadanti upavadanti bhagavantanca bhikkhusanghanca abhutenati—","mnd3:4.2":"athopi ve saccamana vadanti. ","mnd3:5.1":"<b>Vadanca jatam muni no upeti</b>ti. ","mnd3:5.2":"So vado jato hoti sanjato nibbatto abhinibbatto patubhuto paratoghoso akkoso upavado bhagavato ca bhikkhusanghassa ca abhutenati—","mnd3:5.3":"vadanca jatam. ","mnd3:5.4":"<b>Muni no upeti</b>ti. ","mnd3:5.5":"<b>Muni</b>ti. ","mnd3:5.6":"Monam vuccati nanam. ","mnd3:5.7":"Ya panna pajanana amoho dhammavicayo sammaditthi, tena nanena samannagato muni monappatto …pe… ","mnd3:5.8":"sangajalamaticca so muni. ","mnd3:5.9":"Yo vadam upeti so dvihi karanehi vadam upeti—","mnd3:5.10":"karako karakataya vadam upeti, atha va vuccamano upavadiyamano kuppati byapajjati patitthiyati kopanca dosanca appaccayanca patukaroti. ","mnd3:5.11":"Akarakomhiti yo vadam upeti so imehi dvihi karanehi vadam upeti. ","mnd3:5.12":"Muni dvihi karanehi vadam na upeti—","mnd3:5.13":"akarako muni akarakataya vadam na upeti, atha va vuccamano upavadiyamano na kuppati na byapajjati na patitthiyati na kopanca dosanca appaccayanca patukaroti. ","mnd3:5.14":"Akarakomhiti muni imehi dvihi karanehi vadam na upeti na upagacchati na ganhati na paramasati na abhinivisatiti—","mnd3:5.15":"vadanca jatam muni no upeti. ","mnd3:6.1":"<b>Tasma muni natthi khilo kuhinci</b>ti. ","mnd3:6.2":"<b>Tasma</b>ti tasma tankarana tamhetu tappaccaya tamnidanam munino ahatacittata khilajatatapi natthi. ","mnd3:6.3":"Pancapi cetokhila natthi, tayopi khila natthi. ","mnd3:6.4":"Ragakhilo dosakhilo mohakhilo natthi na santi na samvijjati nupalabbhati, pahino samucchinno vupasanto patipassaddho abhabbuppattiko nanaggina daddho. ","mnd3:6.5":"<b>Kuhinci</b>ti kuhinci kimhici katthaci ajjhattam va bahiddha va ajjhattabahiddha vati—","mnd3:6.6":"tasma muni natthi khilo kuhinciti. ","mnd3:7.1":"Tenaha bhagava—","mnd3:8.1":"“Vadanti ve dutthamanapi eke, ","mnd3:8.2":"Athopi ve saccamana vadanti; ","mnd3:8.3":"Vadanca jatam muni no upeti, ","mnd3:8.4":"Tasma muni natthi khilo kuhinci”ti. ","mnd3:9.1":"<b>Sakanhi ditthim kathamaccayeyya,</b> ","mnd3:9.2":"<b>Chandanunito ruciya nivittho;</b> ","mnd3:9.3":"<b>Sayam samattani pakubbamano,</b> ","mnd3:9.4":"<b>Yatha hi janeyya tatha vadeyya.</b> ","mnd3:10.1":"<b>Sakanhi ditthim kathamaccayeyya</b>ti. ","mnd3:10.2":"Yam te titthiya sundariparibbajikam hantva samananam sakyaputtiyanam avannam pakasayitva “evam etam labham yasasakkaram sammanam paccaharissama”ti te evamditthika evankhantika evamrucika evamladdhika evamajjhasaya evamadhippaya, te nasakkhimsu sakam ditthim sakam khantim sakam rucim sakam laddhim sakam ajjhasayam sakam adhippayam atikkamitum; ","mnd3:10.3":"atha kho sveva ayaso te paccagatoti, evampi—","mnd3:10.4":"sakanhi ditthim kathamaccayeyya. ","mnd3:10.5":"Atha va “sassato loko, idameva saccam moghamannan”ti yo so evamvado, so sakam ditthim sakam khantim sakam rucim sakam laddhim sakam ajjhasayam sakam adhippayam katham accayeyya atikkameyya samatikkameyya vitivatteyya? ","mnd3:10.6":"Tam kissa hetu? ","mnd3:10.7":"Tassa sa ditthi tatha samatta samadinna gahita paramattha abhinivittha ajjhosita adhimuttati. ","mnd3:10.8":"Evampi—","mnd3:10.9":"sakanhi ditthim kathamaccayeyya? ","mnd3:10.10":"“Asassato loko …pe… ","mnd3:10.11":"antava loko … ","mnd3:10.12":"anantava loko … ","mnd3:10.13":"tam jivam tam sariram … ","mnd3:10.14":"annam jivam annam sariram … ","mnd3:10.15":"hoti tathagato param marana … ","mnd3:10.16":"na hoti tathagato param marana … ","mnd3:10.17":"hoti ca na ca hoti tathagato param marana … ","mnd3:10.18":"neva hoti na na hoti tathagato param marana, idameva saccam moghamannan”ti yo so evam vado, so sakam ditthim sakam khantim sakam rucim sakam laddhim sakam ajjhasayam sakam adhippayam katham accayeyya atikkameyya samatikkameyya vitivatteyya? ","mnd3:10.19":"Tam kissa hetu? ","mnd3:10.20":"Tassa sa ditthi tatha samatta samadinna gahita paramattha abhinivittha ajjhosita adhimuttati. ","mnd3:10.21":"Evampi—","mnd3:10.22":"sakanhi ditthim kathamaccayeyya. ","mnd3:11.1":"<b>Chandanunito ruciya nivittho</b>ti. ","mnd3:11.2":"<b>Chandanunito</b>ti sakaya ditthiya sakaya khantiya sakaya ruciya sakaya laddhiya yayati niyyati vuyhati samhariyati. ","mnd3:11.3":"Yatha hatthiyanena va assayanena va rathayanena va goyanena va ajayanena va mendayanena va otthayanena va kharayanena va yayati niyyati vuyhati samhariyati, evamevam sakaya ditthiya sakaya khantiya sakaya ruciya sakaya laddhiya yayati niyyati vuyhati samhariyatiti—","mnd3:11.4":"chandanunito. ","mnd3:11.5":"<b>Ruciya nivittho</b>ti sakaya ditthiya sakaya ruciya sakaya laddhiya nivittho patitthito allino upagato ajjhosito adhimuttoti—","mnd3:11.6":"chandanunito ruciya nivittho. ","mnd3:12.1":"<b>Sayam samattani pakubbamano</b>ti. ","mnd3:12.2":"Sayam samattam karoti paripunnam karoti anomam karoti aggam settham visittham pamokkham uttamam pavaram karoti. ","mnd3:12.3":"“Ayam sattha sabbannu”ti sayam samattam karoti paripunnam karoti anomam karoti aggam settham visittham pamokkham uttamam pavaram karoti. ","mnd3:12.4":"“Ayam dhammo svakkhato, ayam gano suppatipanno, ayam ditthi bhaddika, ayam patipada supannatta, ayam maggo niyyaniko”ti sayam samattam karoti paripunnam karoti anomam karoti aggam settham visittham pamokkham uttamam pavaram karoti janeti sanjaneti nibbatteti abhinibbattetiti—","mnd3:12.5":"sayam samattani pakubbamano. ","mnd3:13.1":"<b>Yatha hi janeyya tatha vadeyya</b>ti yatha janeyya, tatha vadeyya katheyya bhaneyya dipayeyya vohareyya. ","mnd3:13.2":"“Sassato loko, idameva saccam moghamannan”ti yatha janeyya, tatha vadeyya katheyya bhaneyya dipayeyya vohareyya. ","mnd3:13.3":"“Asassato loko …pe… ","mnd3:13.4":"neva hoti na na hoti tathagato param marana, idameva saccam moghamannan”ti yatha janeyya, tatha vadeyya katheyya bhaneyya dipayeyya vohareyyati—","mnd3:13.5":"yatha hi janeyya tatha vadeyya. ","mnd3:14.1":"Tenaha bhagava—","mnd3:15.1":"“Sakanhi ditthim kathamaccayeyya, ","mnd3:15.2":"Chandanunito ruciya nivittho; ","mnd3:15.3":"Sayam samattani pakubbamano, ","mnd3:15.4":"Yatha hi janeyya tatha vadeyya”ti. ","mnd3:16.1":"<b>Yo attano silavatani jantu,</b> ","mnd3:16.2":"<b>Ananuputthova paresa pava;</b> ","mnd3:16.3":"<b>Anariyadhammam kusala tamahu,</b> ","mnd3:16.4":"<b>Yo atumanam sayameva pava.</b> ","mnd3:17.1":"<b>Yo attano silavatani jantu</b>ti. ","mnd3:17.2":"<b>Yo</b>ti yo yadiso yathayutto yathavihito yathapakaro yamthanappatto yamdhammasamannagato khattiyo va brahmano va vesso va suddo va gahattho va pabbajito va devo va manusso va. ","mnd3:17.3":"<b>Silavatani</b>ti atthi silanceva vatanca, atthi vatam na silam. ","mnd3:17.4":"Katamam silanceva vatanca? ","mnd3:17.5":"Idha bhikkhu silava hoti, patimokkhasamvarasamvuto viharati acaragocarasampanno anumattesu vajjesu bhayadassavi, samadaya sikkhati sikkhapadesu. ","mnd3:17.6":"Yo tattha samyamo samvaro avitikkamo, idam silam. ","mnd3:17.7":"Yam samadanam tam vatam. ","mnd3:17.8":"Samvaratthena silam; ","mnd3:17.9":"samadanatthena vatam—","mnd3:17.10":"idam vuccati silanceva vatanca. ","mnd3:17.11":"Katamam vatam, na silam? ","mnd3:17.12":"Attha dhutangani—","mnd3:17.13":"arannikangam, pindapatikangam, pamsukulikangam, tecivarikangam, sapadanacarikangam, khalupacchabhattikangam, nesajjikangam, yathasanthatikangam—","mnd3:17.14":"idam vuccati vatam, na silam. ","mnd3:17.15":"Viriyasamadanampi vuccati vatam, na silam. ","mnd3:17.16":"“Kamam taco ca nharu ca atthi ca avasissatu, sarire upassussatu mamsalohitam. ","mnd3:17.17":"Yam tam purisathamena purisabalena purisaviriyena purisaparakkamena pattabbam, na tam apapunitva viriyassa santhanam bhavissati”ti—","mnd3:17.18":"cittam pagganhati padahati. ","mnd3:17.19":"Evarupam viriyasamadanam—","mnd3:17.20":"idam vuccati vatam, na silam. ","mnd3:18.1":"“Nasissam na pivissami, ","mnd3:18.2":"viharato na nikkhame; ","mnd3:18.3":"Napi passam nipatessam, ","mnd3:18.4":"tanhasalle anuhate”ti. ","mnd3:19.1":"Cittam pagganhati padahati. ","mnd3:19.2":"Evarupampi viriyasamadanam vuccati vatam, na silam. ","mnd3:19.3":"“Na tavaham imam pallankam bhindissami yava me na anupadaya asavehi cittam vimuccissati”ti—","mnd3:19.4":"cittam pagganhati padahati. ","mnd3:19.5":"Evarupampi viriyasamadanam vuccati vatam, na silam. ","mnd3:19.6":"“Na tavaham imamha asana vutthahissami, ","mnd3:19.7":"cankama orohissami, ","mnd3:19.8":"vihara nikkhamissami, ","mnd3:19.9":"addhayoga nikkhamissami, ","mnd3:19.10":"pasada nikkhamissami, ","mnd3:19.11":"hammiya nikkhamissami, ","mnd3:19.12":"guhaya nikkhamissami, ","mnd3:19.13":"lena nikkhamissami, ","mnd3:19.14":"kutiya nikkhamissami, ","mnd3:19.15":"kutagara nikkhamissami, ","mnd3:19.16":"atta nikkhamissami, ","mnd3:19.17":"mala nikkhamissami, ","mnd3:19.18":"uddanda nikkhamissami, ","mnd3:19.19":"upatthanasalaya nikkhamissami, ","mnd3:19.20":"mandapa nikkhamissami, ","mnd3:19.21":"rukkhamula nikkhamissami yava me na anupadaya asavehi cittam vimuccissati”ti—","mnd3:19.22":"cittam pagganhati padahati. ","mnd3:19.23":"Evarupampi viriyasamadanam vuccati vatam, na silam. ","mnd3:20.1":"“Imasminneva pubbanhasamayam ariyadhammam aharissami samaharissami adhigacchissami phassayissami sacchikarissami”ti—","mnd3:20.2":"cittam pagganhati padahati. ","mnd3:20.3":"Evarupampi viriyasamadanam vuccati vatam, na silam. ","mnd3:20.4":"“Imasminneva majjhanhikasamayam, ","mnd3:20.5":"sayanhasamayam, ","mnd3:20.6":"purebhattam, ","mnd3:20.7":"pacchabhattam, ","mnd3:20.8":"purimam yamam, ","mnd3:20.9":"majjhimam yamam, ","mnd3:20.10":"pacchimam yamam, ","mnd3:20.11":"kale, ","mnd3:20.12":"junhe, ","mnd3:20.13":"vasse, ","mnd3:20.14":"hemante, ","mnd3:20.15":"gimhe, ","mnd3:20.16":"purime vayokhandhe, ","mnd3:20.17":"majjhime vayokhandhe, ","mnd3:20.18":"pacchime vayokhandhe ariyadhammam aharissami samaharissami adhigacchissami phassayissami sacchikarissami”ti—","mnd3:20.19":"cittam pagganhati padahati. ","mnd3:20.20":"Evarupampi viriyasamadanam vuccati vatam, na silam. ","mnd3:20.21":"<b>Jantu</b>ti satto naro manavo poso puggalo jivo jagu jantu indagu manujoti—","mnd3:20.22":"yo attano silavatani jantu. ","mnd3:21.1":"<b>Ananuputthova paresa pava</b>ti. ","mnd3:21.2":"<b>Paresan</b>ti paresam khattiyanam brahmananam vessanam suddanam gahatthanam pabbajitanam devanam manussanam. ","mnd3:21.3":"<b>Ananuputtho</b>ti aputtho apucchito ayacito anajjhesito apasadito. ","mnd3:21.4":"<b>Pava</b>ti attano silam va vatam va silabbatam va pavadati. ","mnd3:21.5":"Ahamasmi silasampannoti va, vatasampannoti va, silabbatasampannoti va ","mnd3:21.6":"jatiya va gottena va kolaputtiyena va vannapokkharataya va dhanena va ajjhenena va kammayatanena va sippayatanena va vijjatthanena va sutena va patibhanena va annatarannatarena va vatthuna, ","mnd3:21.7":"ucca kula pabbajitoti va, mahakula pabbajitoti va, mahabhogakula pabbajitoti va, ularabhogakula pabbajitoti va, nato yasassi sagahatthapabbajitananti va, ","mnd3:21.8":"labhimhi civarapindapatasenasanagilanapaccayabhesajjaparikkharananti va, ","mnd3:21.9":"suttantikoti va, vinayadharoti va, dhammakathikoti va, arannikoti va, pindapatikoti va, pamsukulikoti va, tecivarikoti va, sapadanacarikoti va, khalupacchabhattikoti va, nesajjikoti va, yathasanthatikoti va, ","mnd3:21.10":"pathamassa jhanassa labhiti va, dutiyassa jhanassa labhiti va, tatiyassa jhanassa labhiti va, catutthassa jhanassa labhiti va, akasanancayatanasamapattiya labhiti va, vinnanancayatanasamapattiya labhiti va, akincannayatanasamapattiya labhiti va, nevasannanasannayatanasamapattiya labhiti va pavadati katheti bhanati dipayati voharatiti—","mnd3:21.11":"ananuputthova paresam pava. ","mnd3:22.1":"<b>Anariyadhammam kusala tamahu</b>ti. ","mnd3:22.2":"<b>Kusala</b>ti ye te khandhakusala dhatukusala ayatanakusala paticcasamuppadakusala satipatthanakusala sammappadhanakusala iddhipadakusala indriyakusala balakusala bojjhangakusala maggakusala phalakusala nibbanakusala, te kusala evamahamsu—","mnd3:22.3":"“anariyanam eso dhammo, neso dhammo ariyanam; ","mnd3:22.4":"balanam eso dhammo, neso dhammo panditanam; ","mnd3:22.5":"asappurisanam eso dhammo, neso dhammo sappurisanan”ti. ","mnd3:22.6":"Evamahamsu evam kathenti evam bhananti evam dipayanti evam voharantiti—","mnd3:22.7":"anariyadhammam kusala tamahu. ","mnd3:23.1":"<b>Yo atumanam sayameva pava</b>ti. ","mnd3:23.2":"<b>Atuma</b> vuccati atta. ","mnd3:23.3":"<b>Sayameva pava</b>ti sayameva attanam pavadati—","mnd3:23.4":"ahamasmi silasampannoti va, vatasampannoti va, silabbatasampannoti va, ","mnd3:23.5":"jatiya va gottena va kolaputtiyena va vannapokkharataya va dhanena va ajjhenena va kammayatanena va sippayatanena va vijjatthanena va sutena va patibhanena va annatarannatarena va vatthuna, ","mnd3:23.6":"ucca kula pabbajitoti va, mahakula pabbajitoti va, mahabhogakula pabbajitoti va, ularabhogakula pabbajitoti va, nato yasassi sagahatthapabbajitananti va, ","mnd3:23.7":"labhimhi civarapindapatasenasanagilanapaccayabhesajjaparikkharananti va, suttantikoti va, vinayadharoti va, dhammakathikoti va, arannikoti va, pindapatikoti va, pamsukulikoti va, tecivarikoti va, sapadanacarikoti va, khalupacchabhattikoti va, nesajjikoti va, yathasanthatikoti va, ","mnd3:23.8":"pathamassa jhanassa labhiti va, dutiyassa jhanassa labhiti va, tatiyassa jhanassa labhiti va, catutthassa jhanassa labhiti va, akasanancayatanasamapattiya labhiti va, vinnanancayatanasamapattiya labhiti va, akincannayatanasamapattiya labhiti va, nevasannanasannayatanasamapattiya labhiti va pavadati katheti bhanati dipayati voharatiti—","mnd3:23.9":"yo atumanam sayameva pavati. ","mnd3:24.1":"Tenaha bhagava—","mnd3:25.1":"“Yo attano silavatani jantu, ","mnd3:25.2":"Ananuputthova paresa pava; ","mnd3:25.3":"Anariyadhammam kusala tamahu, ","mnd3:25.4":"Yo atumanam sayameva pava”ti. ","mnd3:26.1":"<b>Santo ca bhikkhu abhinibbutatto,</b> ","mnd3:26.2":"<b>Itihanti silesu akatthamano;</b> ","mnd3:26.3":"<b>Tamariyadhammam kusala vadanti,</b> ","mnd3:26.4":"<b>Yassussada natthi kuhinci loke.</b> ","mnd3:27.1":"<b>Santo ca bhikkhu abhinibbutatto</b>ti. ","mnd3:27.2":"<b>Santo</b>ti ragassa samitatta santo, ","mnd3:27.3":"dosassa samitatta santo, ","mnd3:27.4":"mohassa samitatta santo, ","mnd3:27.5":"kodhassa … ","mnd3:27.6":"upanahassa … ","mnd3:27.7":"makkhassa … ","mnd3:27.8":"palasassa … ","mnd3:27.9":"issaya … ","mnd3:27.10":"macchariyassa … ","mnd3:27.11":"mayaya … ","mnd3:27.12":"satheyyassa … ","mnd3:27.13":"thambhassa … ","mnd3:27.14":"sarambhassa … ","mnd3:27.15":"manassa … ","mnd3:27.16":"atimanassa … ","mnd3:27.17":"madassa … ","mnd3:27.18":"pamadassa … ","mnd3:27.19":"sabbakilesanam … ","mnd3:27.20":"sabbaduccaritanam … ","mnd3:27.21":"sabbadarathanam … ","mnd3:27.22":"sabbaparilahanam … ","mnd3:27.23":"sabbasantapanam … ","mnd3:27.24":"sabbakusalabhisankharanam santatta samitatta vupasamitatta vijjhatatta nibbutatta vigatatta patipassaddhatta santo upasanto vupasanto nibbuto patipassaddhoti—","mnd3:27.25":"santo. ","mnd3:27.26":"<b>Bhikkhu</b>ti sattannam dhammanam bhinnatta bhikkhu—","mnd3:27.27":"sakkayaditthi bhinna hoti, vicikiccha bhinna hoti, silabbataparamaso bhinno hoti, rago bhinno hoti, doso bhinno hoti, moho bhinno hoti, mano bhinno hoti. ","mnd3:27.28":"Bhinnassa honti papaka akusala dhamma sankilesika ponobhavika sadara dukkhavipaka ayatim jatijaramaraniya. ","mnd3:28.1":"“Pajjena katena attana, ","mnd3:28.2":"(sabhiyati bhagava) ","mnd3:28.3":"Parinibbanagato vitinnakankho; ","mnd3:28.4":"Vibhavanca bhavanca vippahaya, ","mnd3:28.5":"Vusitava khinapunabbhavo sa bhikkhu”ti. ","mnd3:29.1":"<b>Santo ca bhikkhu abhinibbutatto</b>ti ragassa nibbapitatta abhinibbutatto, dosassa nibbapitatta abhinibbutatto, mohassa nibbapitatta abhinibbutatto, kodhassa … ","mnd3:29.2":"upanahassa … ","mnd3:29.3":"makkhassa … ","mnd3:29.4":"palasassa … ","mnd3:29.5":"issaya … ","mnd3:29.6":"macchariyassa … ","mnd3:29.7":"mayaya … ","mnd3:29.8":"satheyyassa … ","mnd3:29.9":"thambhassa … ","mnd3:29.10":"sarambhassa … ","mnd3:29.11":"manassa … ","mnd3:29.12":"atimanassa … ","mnd3:29.13":"madassa … ","mnd3:29.14":"pamadassa … ","mnd3:29.15":"sabbakilesanam … ","mnd3:29.16":"sabbaduccaritanam … ","mnd3:29.17":"sabbadarathanam … ","mnd3:29.18":"sabbaparilahanam … ","mnd3:29.19":"sabbasantapanam … ","mnd3:29.20":"sabbakusalabhisankharanam nibbapitatta abhinibbutattoti—","mnd3:29.21":"santo ca bhikkhu abhinibbutatto. ","mnd3:30.1":"<b>Itihanti silesu akatthamano</b>ti. ","mnd3:30.2":"<b>Iti</b>ti padasandhi padasamsaggo padaparipuri akkharasamavayo byanjanasilitthata padanupubbata metam—","mnd3:30.3":"itihanti. ","mnd3:30.4":"<b>Silesu akatthamano</b>ti. ","mnd3:30.5":"Idhekacco katthi hoti vikatthi. ","mnd3:30.6":"So katthati vikatthati. ","mnd3:30.7":"Ahamasmi silasampannoti va, vatasampannoti va, silabbatasampannoti va, ","mnd3:30.8":"jatiya va gottena va kolaputtiyena va vannapokkharataya va …pe… ","mnd3:30.9":"nevasannanasannayatanasamapattiya labhiti va katthati vikatthati. ","mnd3:30.10":"Evam na katthati na vikatthati. ","mnd3:30.11":"Katthana arato virato pativirato nikkhanto nissato vippamutto visannutto vimariyadikatena cetasa viharatiti—","mnd3:30.12":"itihanti silesu akatthamano. ","mnd3:31.1":"<b>Tamariyadhammam kusala vadanti</b>ti. ","mnd3:31.2":"<b>Kusala</b>ti ye te khandhakusala dhatukusala ayatanakusala paticcasamuppadakusala satipatthanakusala sammappadhanakusala iddhipadakusala indriyakusala balakusala bojjhangakusala maggakusala phalakusala nibbanakusala, te kusala evam vadanti—","mnd3:31.3":"“ariyanam eso dhammo, neso dhammo anariyanam; ","mnd3:31.4":"panditanam eso dhammo, neso dhammo balanam; ","mnd3:31.5":"sappurisanam eso dhammo, neso dhammo asappurisanan”ti. ","mnd3:31.6":"Evam vadanti, ariyanam evam kathenti evam bhananti evam dipayanti evam voharantiti—","mnd3:31.7":"tamariyadhammam kusala vadanti. ","mnd3:32.1":"<b>Yassussada natthi kuhinci loke</b>ti. ","mnd3:32.2":"<b>Yassa</b>ti arahato khinasavassa. ","mnd3:32.3":"<b>Ussada</b>ti sattussada—","mnd3:32.4":"ragussado, dosussado, mohussado, manussado, ditthussado, kilesussado, kammussado. ","mnd3:32.5":"Yassime ussada natthi na santi na vijjanti nupalabbhanti, pahina samucchinna vupasanta patipassaddha abhabbuppattika nanaggina daddha. ","mnd3:32.6":"<b>Kuhinci</b>ti kuhinci kimhici katthaci ajjhattam va bahiddha va ajjhattabahiddha va. ","mnd3:32.7":"<b>Loke</b>ti apayaloke manussaloke devaloke khandhaloke dhatuloke ayatanaloketi—","mnd3:32.8":"yassussada natthi kuhinci loke. ","mnd3:33.1":"Tenaha bhagava—","mnd3:34.1":"“Santo ca bhikkhu abhinibbutatto, ","mnd3:34.2":"Itihanti silesu akatthamano; ","mnd3:34.3":"Tamariyadhammam kusala vadanti, ","mnd3:34.4":"Yassussada natthi kuhinci loke”ti. ","mnd3:35.1":"<b>Pakappita sankhata yassa dhamma,</b> ","mnd3:35.2":"<b>Purakkhata santi avivadata;</b> ","mnd3:35.3":"<b>Yadattani passati anisamsam,</b> ","mnd3:35.4":"<b>Tam nissito kuppapaticcasantim.</b> ","mnd3:36.1":"<b>Pakappita sankhata yassa dhamma</b>ti. ","mnd3:36.2":"<b>Pakappana</b>ti dve pakappana—","mnd3:36.3":"tanhapakappana ca ditthipakappana ca …pe… ","mnd3:36.4":"ayam tanhapakappana …pe… ","mnd3:36.5":"ayam ditthipakappana. ","mnd3:36.6":"<b>Sankhata</b>ti sankhata abhisankhata santhapitatipi—","mnd3:36.7":"sankhata. ","mnd3:36.8":"Atha va anicca sankhata paticcasamuppanna khayadhamma vayadhamma viragadhamma nirodhadhammatipi—","mnd3:36.9":"sankhata. ","mnd3:36.10":"<b>Yassa</b>ti ditthigatikassa. ","mnd3:36.11":"<b>Dhamma</b> vuccanti dvasatthi ditthigataniti—","mnd3:36.12":"pakappita sankhata yassa dhamma. ","mnd3:37.1":"<b>Purakkhata santi avivadata</b>ti. ","mnd3:37.2":"<b>Purakkhata</b>ti dve purekkhara—","mnd3:37.3":"tanhapurekkharo ca ditthipurekkharo ca …pe… ","mnd3:37.4":"ayam tanhapurekkharo …pe… ","mnd3:37.5":"ayam ditthipurekkharo. ","mnd3:37.6":"Tassa tanhapurekkharo appahino, ditthipurekkharo appatinissattho. ","mnd3:37.7":"Tassa tanhapurekkharassa appahinatta, ditthipurekkharassa appatinissatthatta so tanham va ditthim va purato katva carati tanhadhajo tanhaketu tanhadhipateyyo, ditthidhajo ditthiketu ditthadhipateyyo, tanhaya va ditthiya va parivarito caratiti—","mnd3:37.8":"purakkhata. ","mnd3:37.9":"<b>Santi</b>ti santi samvijjanti atthi upalabbhanti. ","mnd3:37.10":"<b>Avivadata</b>ti avevadata avodata aparisuddha sankilittha sankilesikati—","mnd3:37.11":"purakkhata santi avivadata. ","mnd3:38.1":"<b>Yadattani passati anisamsan</b>ti. ","mnd3:38.2":"<b>Yadattani</b>ti yam attani. ","mnd3:38.3":"<b>Atta</b> vuccati ditthigatam. ","mnd3:38.4":"Attano ditthiya dve anisamse passati—","mnd3:38.5":"ditthadhammikanca anisamsam, samparayikanca anisamsam. ","mnd3:38.6":"Katamo ditthiya ditthadhammiko anisamso? ","mnd3:38.7":"Yamditthiko sattha hoti, tamditthika savaka honti. ","mnd3:38.8":"Tamditthikam sattharam savaka sakkaronti garum karonti manenti pujenti apacitim karonti. ","mnd3:38.9":"Labhati ca tatonidanam civarapindapatasenasanagilanapaccayabhesajjaparikkharam—","mnd3:38.10":"ayam ditthiya ditthadhammiko anisamso. ","mnd3:38.11":"Katamo ditthiya samparayiko anisamso? ","mnd3:38.12":"Ayam ditthi alam nagattaya va supannattaya va yakkhattaya va asurattaya va gandhabbattaya va maharajattaya va indattaya va brahmattaya va devattaya va. ","mnd3:38.13":"Ayam ditthi suddhiya visuddhiya parisuddhiya, muttiya vimuttiya parimuttiya. ","mnd3:38.14":"Imaya ditthiya sujjhanti visujjhanti parisujjhanti muccanti vimuccanti parimuccanti. ","mnd3:38.15":"Imaya ditthiya sujjhissami visujjhissami parisujjhissami, muccissami vimuccissami parimuccissamiti ayatim phalapatikankhi hoti—","mnd3:38.16":"ayam ditthiya samparayiko anisamso. ","mnd3:38.17":"Attano ditthiya ime dve anisamse passati dakkhati oloketi nijjhayati upaparikkhatiti—","mnd3:38.18":"yadattani passati anisamsam. ","mnd3:39.1":"<b>Tam nissito kuppapaticcasantin</b>ti. ","mnd3:39.2":"Tisso santiyo—","mnd3:39.3":"accantasanti, tadangasanti, sammutisanti. ","mnd3:39.4":"Katama <b>accantasanti</b>? ","mnd3:39.5":"Accantasanti vuccati amatam nibbanam. ","mnd3:39.6":"Yo so sabbasankharasamatho sabbupadhipatinissaggo tanhakkhayo virago nirodho nibbanam. ","mnd3:39.7":"Ayam accantasanti. ","mnd3:39.8":"Katama <b>tadangasanti</b>? ","mnd3:39.9":"Pathamam jhanam samapannassa nivarana santa honti; ","mnd3:39.10":"dutiyam jhanam samapannassa vitakkavicara santa honti; ","mnd3:39.11":"tatiyam jhanam samapannassa piti santa hoti; ","mnd3:39.12":"catuttham jhanam samapannassa sukhadukkha santa honti; ","mnd3:39.13":"akasanancayatanam samapannassa rupasanna patighasanna nanattasanna santa hoti; ","mnd3:39.14":"vinnanancayatanam samapannassa akasanancayatanasanna santa hoti; ","mnd3:39.15":"akincannayatanam samapannassa vinnanancayatanasanna santa hoti; ","mnd3:39.16":"nevasannanasannayatanam samapannassa akincannayatanasanna santa hoti. ","mnd3:39.17":"Ayam tadangasanti. ","mnd3:39.18":"Katama <b>sammutisanti</b>? ","mnd3:39.19":"Sammutisantiyo vuccanti dvasatthi ditthigatani ditthisantiyo. ","mnd3:39.20":"Api ca sammutisanti imasmim atthe adhippeta santiti. ","mnd3:39.21":"<b>Tam nissito kuppapaticcasantin</b>ti. ","mnd3:39.22":"Kuppasantim pakuppasantim eritasantim sameritasantim calitasantim ghattitasantim kappitasantim pakappitasantim aniccam sankhatam paticcasamuppannam khayadhammam vayadhammam viragadhammam nirodhadhammam, santim nissito asito allino upagato ajjhosito adhimuttoti—","mnd3:39.23":"tam nissito kuppapaticcasantim. ","mnd3:40.1":"Tenaha bhagava—","mnd3:41.1":"“Pakappita sankhata yassa dhamma, ","mnd3:41.2":"Purakkhata santi avivadata; ","mnd3:41.3":"Yadattani passati anisamsam, ","mnd3:41.4":"Tam nissito kuppapaticcasantin”ti. ","mnd3:42.1":"<b>Ditthinivesa na hi svativatta,</b> ","mnd3:42.2":"<b>Dhammesu niccheyya samuggahitam;</b> ","mnd3:42.3":"<b>Tasma naro tesu nivesanesu,</b> ","mnd3:42.4":"<b>Nirassati adiyati ca dhammam.</b> ","mnd3:43.1":"<b>Ditthinivesa na hi svativatta</b>ti. ","mnd3:43.2":"<b>Ditthinivesa</b>ti “sassato loko, idameva saccam moghamannan”ti abhinivesaparamaso ditthinivesanam. ","mnd3:43.3":"“Asassato loko … ","mnd3:43.4":"antava loko … ","mnd3:43.5":"anantava loko … ","mnd3:43.6":"tam jivam tam sariram … ","mnd3:43.7":"annam jivam annam sariram … ","mnd3:43.8":"hoti tathagato param marana … ","mnd3:43.9":"na hoti tathagato param marana … ","mnd3:43.10":"hoti ca na ca hoti tathagato param marana … ","mnd3:43.11":"neva hoti na na hoti tathagato param marana, idameva saccam moghamannan”ti abhinivesaparamaso ditthinivesananti. ","mnd3:43.12":"<b>Ditthinivesa na hi svativatta</b>ti ditthinivesa na hi svativatta durativatta duttara duppatara dussamatikkama dubbinivattati—","mnd3:43.13":"ditthinivesa na hi svativatta. ","mnd3:44.1":"<b>Dhammesu niccheyya samuggahitan</b>ti. ","mnd3:44.2":"<b>Dhammesu</b>ti dvasatthiditthigatesu. ","mnd3:44.3":"<b>Niccheyya</b>ti nicchinitva vinicchinitva vicinitva pavicinitva tulayitva tirayitva vibhavayitva vibhutam katva. ","mnd3:44.4":"<b>Samuggahitan</b>ti nivesanesu odhiggaho bilaggaho varaggaho kotthasaggaho uccayaggaho samuccayaggaho. ","mnd3:44.5":"Idam saccam taccham tatham bhutam yathavam aviparitanti gahitam paramattham abhinivittham ajjhositam adhimuttanti—","mnd3:44.6":"dhammesu niccheyya samuggahitam. ","mnd3:45.1":"<b>Tasma naro tesu nivesanesu</b>ti. ","mnd3:45.2":"<b>Tasma</b>ti tasma tankarana tamhetu tappaccaya tamnidanam. ","mnd3:45.3":"<b>Naro</b>ti satto naro manavo poso puggalo jivo jagu jantu indagu manujo. ","mnd3:45.4":"<b>Tesu nivesanesu</b>ti tesu ditthinivesanesuti—","mnd3:45.5":"tasma naro tesu nivesanesu. ","mnd3:46.1":"<b>Nirassati adiyati ca dhamman</b>ti. ","mnd3:46.2":"<b>Nirassati</b>ti dvihi karanehi nirassati—","mnd3:46.3":"paravicchindanaya va nirassati, anabhisambhunanto va nirassati. ","mnd3:46.4":"Katham paravicchindanaya nirassati? ","mnd3:46.5":"Paro vicchindeti—","mnd3:46.6":"so sattha na sabbannu, ","mnd3:46.7":"dhammo na svakkhato, ","mnd3:46.8":"gano na suppatipanno, ","mnd3:46.9":"ditthi na bhaddika, ","mnd3:46.10":"patipada na supannatta, ","mnd3:46.11":"maggo na niyyaniko, natthettha suddhi va visuddhi va parisuddhi va mutti va vimutti va parimutti va, natthettha sujjhanti va visujjhanti va parisujjhanti va muccanti va vimuccanti va parimuccanti va, hina nihina omaka lamaka chatukka parittati—","mnd3:46.12":"evam paro vicchindeti. ","mnd3:46.13":"Evam vicchindiyamano sattharam nirassati, dhammakkhanam nirassati, ganam nirassati, ditthim nirassati, patipadam nirassati, maggam nirassati. ","mnd3:46.14":"Evam paravicchindanaya nirassati. ","mnd3:46.15":"Katham anabhisambhunanto nirassati? ","mnd3:46.16":"Silam anabhisambhunanto silam nirassati, vatam anabhisambhunanto vatam nirassati, silabbatam anabhisambhunanto silabbatam nirassati. ","mnd3:46.17":"Evam anabhisambhunanto nirassati. ","mnd3:46.18":"<b>Adiyati ca dhamman</b>ti. ","mnd3:46.19":"Sattharam ganhati, dhammakkhanam ganhati, ganam ganhati, ditthim ganhati, patipadam ganhati, maggam ganhati paramasati abhinivisatiti—","mnd3:46.20":"nirassati adiyati ca dhammam. ","mnd3:47.1":"Tenaha bhagava—","mnd3:48.1":"“Ditthinivesa na hi svativatta, ","mnd3:48.2":"Dhammesu niccheyya samuggahitam; ","mnd3:48.3":"Tasma naro tesu nivesanesu, ","mnd3:48.4":"Nirassati adiyati ca dhamman”ti. ","mnd3:49.1":"<b>Dhonassa hi natthi kuhinci loke,</b> ","mnd3:49.2":"<b>Pakappita ditthi bhavabhavesu;</b> ","mnd3:49.3":"<b>Mayanca mananca pahaya dhono,</b> ","mnd3:49.4":"<b>Sa kena gaccheyya anupayo so.</b> ","mnd3:50.1":"<b>Dhonassa hi natthi kuhinci loke pakappita ditthi bhavabhavesu</b>ti. ","mnd3:50.2":"<b>Dhono</b>ti. ","mnd3:50.3":"Dhona vuccati panna—","mnd3:50.4":"ya panna pajanana vicayo pavicayo dhammavicayo sallakkhana upalakkhana paccupalakkhana pandiccam kosallam nepunnam vebhabya cinta upaparikkha bhuri medha parinayika vipassana sampajannam patodo panna pannindriyam pannabalam pannasattham pannapasado pannaaloko pannaobhaso pannapajjoto pannaratanam amoho dhammavicayo sammaditthi. ","mnd3:50.5":"Kinkarana dhona vuccati panna? ","mnd3:50.6":"Taya pannaya kayaduccaritam dhutanca dhotanca sandhotanca niddhotanca; ","mnd3:50.7":"vaciduccaritam … ","mnd3:50.8":"manoduccaritam dhutanca dhotanca sandhotanca niddhotanca; ","mnd3:50.9":"rago dhuto ca dhoto ca sandhoto ca niddhoto ca; ","mnd3:50.10":"doso … ","mnd3:50.11":"moho … ","mnd3:50.12":"kodho … ","mnd3:50.13":"upanaho … ","mnd3:50.14":"makkho … ","mnd3:50.15":"palaso dhuto ca dhoto ca sandhoto ca niddhoto ca; ","mnd3:50.16":"issa dhuta ca dhota ca sandhota ca niddhota ca; ","mnd3:50.17":"macchariyam dhutanca dhotanca sandhotanca niddhotanca; ","mnd3:50.18":"maya dhuta ca dhota ca sandhota ca niddhota ca; ","mnd3:50.19":"satheyyam dhutanca dhotanca sandhotanca niddhotanca; ","mnd3:50.20":"thambho dhuto ca dhoto ca sandhoto ca niddhoto ca; ","mnd3:50.21":"sarambho … ","mnd3:50.22":"mano … ","mnd3:50.23":"atimano … ","mnd3:50.24":"mado … ","mnd3:50.25":"pamado dhuto ca dhoto ca sandhoto ca niddhoto ca; ","mnd3:50.26":"sabbe kilesa, sabbe duccarita, sabbe daratha, sabbe parilaha, sabbe santapa, sabbakusalabhisankhara dhuta ca dhota ca sandhota ca niddhota ca. ","mnd3:50.27":"Tankarana dhona vuccati panna. ","mnd3:51.1":"Atha va sammaditthiya micchaditthi dhuta ca dhota ca sandhota ca niddhota ca; ","mnd3:51.2":"sammasankappena micchasankappo dhuto ca dhoto ca sandhoto ca niddhoto ca; ","mnd3:51.3":"sammavacaya micchavaca dhuta ca dhota ca …pe… ","mnd3:51.4":"sammakammantena micchakammanto dhuto ca … ","mnd3:51.5":"sammaajivena micchaajivo dhuto ca … ","mnd3:51.6":"sammavayamena micchavayamo dhuto ca … ","mnd3:51.7":"sammasatiya micchasati dhuta ca … ","mnd3:51.8":"sammasamadhina micchasamadhi dhuto ca dhoto ca sandhoto ca niddhoto ca; ","mnd3:51.9":"sammananena micchananam dhutam ca … ","mnd3:51.10":"sammavimuttiya micchavimutti dhuta ca dhota ca sandhota ca niddhota ca. ","mnd3:52.1":"Atha va ariyena atthangikena maggena sabbe kilesa, sabbe duccarita, sabbe daratha, sabbe parilaha, sabbe santapa, sabbakusalabhisankhara dhuta ca dhota ca sandhota ca niddhota ca. ","mnd3:52.2":"Araha imehi dhoneyyehi dhammehi upeto samupeto upagato samupagato upapanno samupapanno samannagato; ","mnd3:52.3":"tasma araha dhono. ","mnd3:52.4":"So dhutarago dhutapapo dhutakileso dhutaparilahoti—","mnd3:52.5":"dhono. ","mnd3:52.6":"<b>Kuhinci</b>ti kuhinci kimhici katthaci ajjhattam va bahiddha va ajjhattabahiddha va. ","mnd3:52.7":"<b>Loke</b>ti apayaloke …pe… ayatanaloke. ","mnd3:53.1":"<b>Pakappita</b>ti dve pakappana—","mnd3:53.2":"tanhapakappana ca ditthipakappana ca …pe… ","mnd3:53.3":"ayam tanhapakappana …pe… ","mnd3:53.4":"ayam ditthipakappana. ","mnd3:53.5":"<b>Bhavabhavesu</b>ti bhavabhave kammabhave punabbhave kamabhave, kammabhave kamabhave punabbhave rupabhave, kammabhave rupabhave punabbhave arupabhave, kammabhave arupabhave punabbhave punappunabbhave punappunagatiya punappunaupapattiya punappunapatisandhiya punappunaattabhavabhinibbattiya. ","mnd3:53.6":"<b>Dhonassa hi natthi kuhinci loke pakappita ditthi bhavabhavesu</b>ti dhonassa kuhinci loke bhavabhavesu ca kappita pakappita abhisankhata santhapita ditthi natthi na santi na samvijjati nupalabbhati, pahina samucchinna vupasanta patipassaddha abhabbuppattika nanaggina daddhati—","mnd3:53.7":"dhonassa hi natthi kuhinci loke pakappita ditthi bhavabhavesu. ","mnd3:54.1":"<b>Mayanca mananca pahaya dhono</b>ti. ","mnd3:54.2":"<b>Maya</b> vuccati vancanika cariya. ","mnd3:54.3":"Idhekacco kayena duccaritam caritva, vacaya duccaritam caritva, manasa duccaritam caritva tassa paticchadanahetu papikam iccham panidahati—","mnd3:54.4":"“ma mam janna”ti icchati, “ma mam janna”ti sankappeti, “ma mam janna”ti vacam bhasati, “ma mam janna”ti kayena parakkamati. ","mnd3:54.5":"Ya evarupa maya mayavita accasara vancana nikati nikirana pariharana guhana pariguhana chadana paricchadana anuttanikammam anavikammam vocchadana papakiriya, ayam vuccati maya. ","mnd3:55.1":"<b>Mano</b>ti ekavidhena mano—","mnd3:55.2":"ya cittassa unnati. ","mnd3:55.3":"Duvidhena mano—","mnd3:55.4":"attukkamsanamano, paravambhanamano. ","mnd3:55.5":"Tividhena mano—","mnd3:55.6":"“seyyohamasmi”ti mano, “sadisohamasmi”ti mano, “hinohamasmi”ti mano. ","mnd3:55.7":"Catubbidhena mano—","mnd3:55.8":"labhena manam janeti, yasena manam janeti, pasamsaya manam janeti, sukhena manam janeti. ","mnd3:55.9":"Pancavidhena mano—","mnd3:55.10":"“labhimhi manapikanam rupanan”ti manam janeti, “labhimhi manapikanam saddanam … ","mnd3:55.11":"gandhanam … ","mnd3:55.12":"rasanam … ","mnd3:55.13":"photthabbanan”ti manam janeti. ","mnd3:55.14":"Chabbidhena mano—","mnd3:55.15":"cakkhusampadaya manam janeti, sotasampadaya … ","mnd3:55.16":"ghanasampadaya … ","mnd3:55.17":"jivhasampadaya … ","mnd3:55.18":"kayasampadaya … ","mnd3:55.19":"manosampadaya manam janeti. ","mnd3:55.20":"Sattavidhena mano—","mnd3:55.21":"mano, atimano, manatimano, omano, adhimano, asmimano, micchamano. ","mnd3:55.22":"Atthavidhena mano—","mnd3:55.23":"labhena manam janeti, alabhena omanam janeti, yasena manam janeti, ayasena omanam janeti, pasamsaya manam janeti, nindaya omanam janeti, sukhena manam janeti, dukkhena omanam janeti. ","mnd3:55.24":"Navavidhena mano—","mnd3:55.25":"seyyassa seyyohamasmiti mano, seyyassa sadisohamasmiti mano, seyyassa hinohamasmiti mano, sadisassa seyyohamasmiti mano, sadisassa sadisohamasmiti mano, sadisassa hinohamasmiti mano, hinassa seyyohamasmiti mano, hinassa sadisohamasmiti mano, hinassa hinohamasmiti mano. ","mnd3:55.26":"Dasavidhena mano—","mnd3:55.27":"idhekacco manam janeti jatiya va gottena va kolaputtiyena va vannapokkharataya va dhanena va ajjhenena va kammayatanena va sippayatanena va vijjatthanena va sutena va patibhanena va annatarannatarena va vatthuna. ","mnd3:55.28":"Yo evarupo mano mannana mannitattam unnati unnamo dhajo sampaggaho ketukamyata cittassa—","mnd3:55.29":"ayam vuccati mano. ","mnd3:55.30":"<b>Mayanca mananca pahaya dhono</b>ti. ","mnd3:55.31":"Dhono mayanca mananca pahaya pajahitva vinodetva byantim karitva anabhavam gametvati—","mnd3:55.32":"mayanca mananca pahaya dhono. ","mnd3:56.1":"<b>Sa kena gaccheyya anupayo so</b>ti. ","mnd3:56.2":"<b>Upaya</b>ti dve upaya—","mnd3:56.3":"tanhupayo ca ditthupayo ca …pe… ","mnd3:56.4":"ayam tanhupayo …pe… ","mnd3:56.5":"ayam ditthupayo. ","mnd3:56.6":"Tassa tanhupayo pahino, ditthupayo patinissattho. ","mnd3:56.7":"Tanhupayassa pahinatta, ditthupayassa patinissatthatta anupayo puggalo kena ragena gaccheyya, kena dosena gaccheyya, kena mohena gaccheyya, kena manena gaccheyya, kaya ditthiya gaccheyya, kena uddhaccena gaccheyya, kaya vicikicchaya gaccheyya, kehi anusayehi gaccheyya—","mnd3:56.8":"rattoti va dutthoti va mulhoti va vinibaddhoti va paramatthoti va vikkhepagatoti va anitthangatoti va thamagatoti va. ","mnd3:56.9":"Te abhisankhara pahina. ","mnd3:56.10":"Abhisankharanam pahinatta gatiyo kena gaccheyya—","mnd3:56.11":"nerayikoti va tiracchanayonikoti va pettivisayikoti va manussoti va devoti va rupiti va arupiti va sanniti va asanniti va nevasanninasanniti va. ","mnd3:56.12":"So hetu natthi paccayo natthi karanam natthi, yena gaccheyyati—","mnd3:56.13":"sa kena gaccheyya anupayo so. ","mnd3:57.1":"Tenaha bhagava—","mnd3:58.1":"“Dhonassa hi natthi kuhinci loke, ","mnd3:58.2":"Pakappita ditthi bhavabhavesu; ","mnd3:58.3":"Mayanca mananca pahaya dhono, ","mnd3:58.4":"Sa kena gaccheyya anupayo so”ti. ","mnd3:59.1":"<b>Upayo hi dhammesu upeti vadam,</b> ","mnd3:59.2":"<b>Anupayam kena katham vadeyya;</b> ","mnd3:59.3":"<b>Atta niratta na hi tassa atthi,</b> ","mnd3:59.4":"<b>Adhosi so ditthimidheva sabbam.</b> ","mnd3:60.1":"<b>Upayo hi dhammesu upeti vadan</b>ti. ","mnd3:60.2":"<b>Upaya</b>ti dve upaya—","mnd3:60.3":"tanhupayo ca ditthupayo ca …pe… ","mnd3:60.4":"ayam tanhupayo …pe… ","mnd3:60.5":"ayam ditthupayo. ","mnd3:60.6":"Tassa tanhupayo appahino, ditthupayo appatinissattho. ","mnd3:60.7":"Tanhupayassa appahinatta, ditthupayassa appatinissatthatta dhammesu vadam upeti—","mnd3:60.8":"rattoti va dutthoti va mulhoti va vinibaddhoti va paramatthoti va vikkhepagatoti va anitthangatoti va thamagatoti va. ","mnd3:60.9":"Te abhisankhara appahina. ","mnd3:60.10":"Abhisankharanam appahinatta gatiya vadam upeti. ","mnd3:60.11":"Nerayikoti va tiracchanayonikoti va pettivisayikoti va manussoti va devoti va rupiti va arupiti va sanniti va asanniti va nevasanninasanniti va vadam upeti upagacchati ganhati paramasati abhinivisatiti—","mnd3:60.12":"upayo hi dhammesu upeti vadam. ","mnd3:61.1":"<b>Anupayam kena katham vadeyya</b>ti. ","mnd3:61.2":"<b>Upaya</b>ti dve upaya—","mnd3:61.3":"tanhupayo ca ditthupayo ca …pe… ","mnd3:61.4":"ayam tanhupayo …pe… ","mnd3:61.5":"ayam ditthupayo. ","mnd3:61.6":"Tassa tanhupayo pahino, ditthupayo patinissattho. ","mnd3:61.7":"Tanhupayassa pahinatta, ditthupayassa patinissatthatta anupayam puggalam kena ragena vadeyya, kena dosena vadeyya, kena mohena vadeyya, kena manena vadeyya, kaya ditthiya vadeyya, kena uddhaccena vadeyya, kaya vicikicchaya vadeyya, kehi anusayehi vadeyya—","mnd3:61.8":"rattoti va dutthoti va mulhoti va vinibaddhoti va paramatthoti va vikkhepagatoti va anitthangatoti va thamagatoti va. ","mnd3:61.9":"Te abhisankhara pahina. ","mnd3:61.10":"Abhisankharanam pahinatta gatiyo kena vadeyya—","mnd3:61.11":"nerayikoti va …pe… ","mnd3:61.12":"nevasanninasanniti va. ","mnd3:61.13":"So hetu natthi, paccayo natthi, karanam natthi, yena vadeyya katheyya bhaneyya dipayeyya vohareyyati—","mnd3:61.14":"anupayam kena katham vadeyya. ","mnd3:62.1":"<b>Atta niratta na hi tassa atthi</b>ti. ","mnd3:62.2":"<b>Atta</b>ti attanuditthi natthi. ","mnd3:62.3":"<b>Niratta</b>ti ucchedaditthi natthi. ","mnd3:62.4":"<b>Atta</b>ti gahitam natthi. ","mnd3:62.5":"<b>Niratta</b>ti muncitabbam natthi. ","mnd3:62.6":"Yassatthi gahitam, tassatthi muncitabbam; ","mnd3:62.7":"yassatthi muncitabbam, tassatthi gahitam. ","mnd3:62.8":"Gahanam muncana samatikkanto araha buddhiparihanivitivatto. ","mnd3:62.9":"So vutthavaso cinnacarano gataddho gatadiso jatimaranasamsaro, natthi tassa punabbhavoti—","mnd3:62.10":"atta niratta na hi tassa atthi. ","mnd3:63.1":"<b>Adhosi so ditthimidheva sabban</b>ti tassa dvasatthi ditthigatani pahinani samucchinnani vupasantani patipassaddhani abhabbuppattikani nanaggina daddhani. ","mnd3:63.2":"So sabbaditthigatam idheva adhosi dhuni sandhuni niddhuni pajahi vinodesi byantim akasi anabhavam gamesiti—","mnd3:63.3":"adhosi so ditthimidheva sabbam. ","mnd3:64.1":"Tenaha bhagava—","mnd3:65.1":"“Upayo hi dhammesu upeti vadam, ","mnd3:65.2":"Anupayam kena katham vadeyya; ","mnd3:65.3":"Atta niratta na hi tassa atthi, ","mnd3:65.4":"Adhosi so ditthimidheva sabban”ti. ","mnd3:66.1":"Dutthatthakasuttaniddeso tatiyo. "}