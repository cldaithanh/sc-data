{"an6.16:0.1":"Anguttara Nikaya 6.16 ","an6.16:0.2":"2. Saraniyavagga ","an6.16:0.3":"Nakulapitusutta ","an6.16:1.1":"Ekam samayam bhagava bhaggesu viharati susumaragire bhesakalavane migadaye. ","an6.16:1.2":"Tena kho pana samayena nakulapita gahapati abadhiko hoti dukkhito balhagilano. ","an6.16:1.3":"Atha kho nakulamata gahapatani nakulapitaram gahapatim etadavoca: ","an6.16:2.1":"“Ma kho tvam, gahapati, sapekkho kalamakasi. ","an6.16:2.2":"Dukkha, gahapati, sapekkhassa kalakiriya; ","an6.16:2.3":"garahita ca bhagavata sapekkhassa kalakiriya. ","an6.16:2.4":"Siya kho pana te, gahapati, evamassa: ","an6.16:2.5":"‘na nakulamata gahapatani mamaccayena sakkhissati darake posetum, gharavasam santharitun’ti. ","an6.16:2.6":"Na kho panetam, gahapati, evam datthabbam. ","an6.16:2.7":"Kusalaham, gahapati, kappasam kantitum venim olikhitum. ","an6.16:2.8":"Sakkomaham, gahapati, tavaccayena darake posetum, gharavasam santharitum. ","an6.16:2.9":"Tasmatiha tvam, gahapati, ma sapekkho kalamakasi. ","an6.16:2.10":"Dukkha, gahapati, sapekkhassa kalakiriya; ","an6.16:2.11":"garahita ca bhagavata sapekkhassa kalakiriya. ","an6.16:3.1":"Siya kho pana te, gahapati, evamassa: ","an6.16:3.2":"‘nakulamata gahapatani mamaccayena annam gharam gamissati’ti. ","an6.16:3.3":"Na kho panetam, gahapati, evam datthabbam. ","an6.16:3.4":"Tvanceva kho, gahapati, janasi ahanca, yam no solasavassani gahatthakam brahmacariyam samacinnam. ","an6.16:3.5":"Tasmatiha tvam, gahapati, ma sapekkho kalamakasi. ","an6.16:3.6":"Dukkha, gahapati, sapekkhassa kalakiriya; ","an6.16:3.7":"garahita ca bhagavata sapekkhassa kalakiriya. ","an6.16:4.1":"Siya kho pana te, gahapati, evamassa: ","an6.16:4.2":"‘nakulamata gahapatani mamaccayena na dassanakama bhavissati bhagavato na dassanakama bhikkhusanghassa’ti. ","an6.16:4.3":"Na kho panetam, gahapati, evam datthabbam. ","an6.16:4.4":"Ahanhi, gahapati, tavaccayena dassanakamatara ceva bhavissami bhagavato, dassanakamatara ca bhikkhusanghassa. ","an6.16:4.5":"Tasmatiha tvam, gahapati, ma sapekkho kalamakasi. ","an6.16:4.6":"Dukkha, gahapati, sapekkhassa kalakiriya; ","an6.16:4.7":"garahita ca bhagavata sapekkhassa kalakiriya. ","an6.16:5.1":"Siya kho pana te, gahapati, evamassa: ","an6.16:5.2":"‘na nakulamata gahapatani mamaccayena silesu paripurakarini’ti. ","an6.16:5.3":"Na kho panetam, gahapati, evam datthabbam. ","an6.16:5.4":"Yavata kho, gahapati, tassa bhagavato savika gihi odatavasana silesu paripurakariniyo, aham tasam annatara. ","an6.16:5.5":"Yassa kho panassa kankha va vimati va—ayam so bhagava araham sammasambuddho bhaggesu viharati susumaragire bhesakalavane migadaye—tam bhagavantam upasankamitva pucchatu. ","an6.16:5.6":"Tasmatiha tvam, gahapati, ma sapekkho kalamakasi. ","an6.16:5.7":"Dukkha, gahapati, sapekkhassa kalakiriya; ","an6.16:5.8":"garahita ca bhagavata sapekkhassa kalakiriya. ","an6.16:6.1":"Siya kho pana te, gahapati, evamassa: ","an6.16:6.2":"‘na nakulamata gahapatani labhini ajjhattam cetosamathassa’ti. ","an6.16:6.3":"Na kho panetam, gahapati, evam datthabbam. ","an6.16:6.4":"Yavata kho, gahapati, tassa bhagavato savika gihi odatavasana labhiniyo ajjhattam cetosamathassa, aham tasam annatara. ","an6.16:6.5":"Yassa kho panassa kankha va vimati va—ayam so bhagava araham sammasambuddho bhaggesu viharati susumaragire bhesakalavane migadaye—tam bhagavantam upasankamitva pucchatu. ","an6.16:6.6":"Tasmatiha tvam, gahapati, ma sapekkho kalamakasi. ","an6.16:6.7":"Dukkha, gahapati, sapekkhassa kalakiriya; ","an6.16:6.8":"garahita ca bhagavata sapekkhassa kalakiriya. ","an6.16:7.1":"Siya kho pana te, gahapati, evamassa: ","an6.16:7.2":"‘na nakulamata gahapatani imasmim dhammavinaye ogadhappatta patigadhappatta assasappatta tinnavicikiccha vigatakathankatha vesarajjappatta aparappaccaya satthusasane viharati’ti. ","an6.16:7.3":"Na kho panetam, gahapati, evam datthabbam. ","an6.16:7.4":"Yavata kho, gahapati, tassa bhagavato savika gihi odatavasana imasmim dhammavinaye ogadhappatta patigadhappatta assasappatta tinnavicikiccha vigatakathankatha vesarajjappatta aparappaccaya satthusasane viharanti, aham tasam annatara. ","an6.16:7.5":"Yassa kho panassa kankha va vimati va—ayam so bhagava araham sammasambuddho bhaggesu viharati susumaragire bhesakalavane migadaye—tam bhagavantam upasankamitva pucchatu. ","an6.16:7.6":"Tasmatiha tvam, gahapati, ma sapekkho kalamakasi. ","an6.16:7.7":"Dukkha, gahapati, sapekkhassa kalakiriya; ","an6.16:7.8":"garahita ca bhagavata sapekkhassa kalakiriya”ti. ","an6.16:8.1":"Atha kho nakulapituno gahapatissa nakulamatara gahapataniya imina ovadena ovadiyamanassa so abadho thanaso patippassambhi. ","an6.16:8.2":"Vutthahi ca nakulapita gahapati tamha abadha; ","an6.16:8.3":"tatha pahino ca pana nakulapituno gahapatissa so abadho ahosi. ","an6.16:8.4":"Atha kho nakulapita gahapati gilana vutthito aciravutthito gelanna dandamolubbha yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho nakulapitaram gahapatim bhagava etadavoca: ","an6.16:9.1":"“Labha te, gahapati, suladdham te, gahapati. ","an6.16:9.2":"Yassa te nakulamata gahapatani anukampika atthakama ovadika anusasika. ","an6.16:9.3":"Yavata kho, gahapati, mama savika gihi odatavasana silesu paripurakariniyo, nakulamata gahapatani tasam annatara. ","an6.16:9.4":"Yavata kho, gahapati, mama savika gihi odatavasana labhiniyo ajjhattam cetosamathassa, nakulamata gahapatani tasam annatara. ","an6.16:9.5":"Yavata kho, gahapati, mama savika gihi odatavasana imasmim dhammavinaye ogadhappatta patigadhappatta assasappatta tinnavicikiccha vigatakathankatha vesarajjappatta aparappaccaya satthusasane viharanti, nakulamata gahapatani tasam annatara. ","an6.16:9.6":"Labha te, gahapati, suladdham te, gahapati. ","an6.16:9.7":"Yassa te nakulamata gahapatani anukampika atthakama ovadika anusasika”ti. ","an6.16:9.8":"Chattham. "}