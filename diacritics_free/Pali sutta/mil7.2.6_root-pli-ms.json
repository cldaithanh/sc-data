{"mil7.2.6:0.1":"Milindapanha ","mil7.2.6:0.2":"Opammakathapanha ","mil7.2.6:0.3":"Gadrabhavagga ","mil7.2.6:0.4":"6. Kummangapanha ","mil7.2.6:1.1":"“Bhante nagasena, ‘kummassa panca angani gahetabbani’ti yam vadesi, katamani tani panca angani gahetabbani”ti? ","mil7.2.6:1.2":"“Yatha, maharaja, kummo udakacaro udakeyeva vasam kappeti; ","mil7.2.6:1.3":"evameva kho, maharaja, yogina yogavacarena sabbapanabhutapuggalanam hitanukampina mettasahagatena cetasa vipulena mahaggatena appamanena averena abyapajjena sabbavantam lokam pharitva viharitabbam. ","mil7.2.6:1.4":"Idam, maharaja, kummassa pathamam angam gahetabbam. ","mil7.2.6:2.1":"Puna caparam, maharaja, kummo udake uppilavanto sisam ukkhipitva yadi koci passati, tattheva nimujjati galhamogahati ‘ma mam te puna passeyyun’ti; ","mil7.2.6:2.2":"evameva kho, maharaja, yogina yogavacarena kilesesu opatantesu arammanasare nimujjitabbam galhamogahitabbam ‘ma mam kilesa puna passeyyun’ti. ","mil7.2.6:2.3":"Idam, maharaja, kummassa dutiyam angam gahetabbam. ","mil7.2.6:3.1":"Puna caparam, maharaja, kummo udakato nikkhamitva kayam otapeti; ","mil7.2.6:3.2":"evameva kho, maharaja, yogina yogavacarena nisajjatthanasayanacankamato manasam niharitva sammappadhane manasam otapetabbam. ","mil7.2.6:3.3":"Idam, maharaja, kummassa tatiyam angam gahetabbam. ","mil7.2.6:4.1":"Puna caparam, maharaja, kummo pathavim khanitva vivitte vasam kappeti; ","mil7.2.6:4.2":"evameva kho, maharaja, yogina yogavacarena labhasakkarasilokam pajahitva sunnam vivittam kananam vanapattham pabbatam kandaram giriguham appasaddam appanigghosam pavivittamogahitva vivitte yeva vasam upagantabbam. ","mil7.2.6:4.3":"Idam, maharaja, kummassa catuttham angam gahetabbam. ","mil7.2.6:4.4":"Bhasitampetam, maharaja, therena upasenena vangantaputtena—","mil7.2.6:5.1":"‘Vivittam appanigghosam, ","mil7.2.6:5.2":"valamiganisevitam; ","mil7.2.6:5.3":"Seve senasanam bhikkhu, ","mil7.2.6:5.4":"patisallanakarana’ti. ","mil7.2.6:6.1":"Puna caparam, maharaja, kummo carikam caramano yadi kanci passati va, saddam sunati va, sondipancamani angani sake kapale nidahitva appossukko tunhibhuto titthati kayamanurakkhanto; ","mil7.2.6:6.2":"evameva kho, maharaja, yogina yogavacarena sabbattha rupasaddagandharasaphotthabbadhammesu apatantesu chasu dvaresu samvarakavatam anugghatetva manasam samodahitva samvaram katva satena sampajanena vihatabbam samanadhammam anurakkhamanena. ","mil7.2.6:6.3":"Idam, maharaja, kummassa pancamam angam gahetabbam. ","mil7.2.6:6.4":"Bhasitampetam, maharaja, bhagavata devatidevena samyuttanikayavare kummupamasuttante—","mil7.2.6:7.1":"‘Kummova angani sake kapale, ","mil7.2.6:7.2":"Samodaham bhikkhu manovitakke; ","mil7.2.6:7.3":"Anissito annamahethayano, ","mil7.2.6:7.4":"Parinibbuto nupavadeyya kanci’”ti. ","mil7.2.6:8.1":"Kummangapanho chattho. "}