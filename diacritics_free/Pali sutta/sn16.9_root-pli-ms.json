{"sn16.9:0.1":"Samyutta Nikaya 16.9 ","sn16.9:0.2":"1. Kassapavagga ","sn16.9:0.3":"Jhanabhinnasutta ","sn16.9:1.1":"Savatthiyam viharati. ","sn16.9:1.2":"“Aham, bhikkhave, yavade akankhami vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharami. ","sn16.9:1.3":"Kassapopi, bhikkhave, yavade akankhati vivicceva kamehi vivicca akusalehi dhammehi savitakkam savicaram vivekajam pitisukham pathamam jhanam upasampajja viharati. ","sn16.9:2.1":"Aham, bhikkhave, yavade akankhami vitakkavicaranam vupasama ajjhattam sampasadanam cetaso ekodibhavam avitakkam avicaram samadhijam pitisukham dutiyam jhanam upasampajja viharami. ","sn16.9:2.2":"Kassapopi, bhikkhave, yavade akankhati vitakkavicaranam vupasama …pe… dutiyam jhanam upasampajja viharati. ","sn16.9:3.1":"Aham, bhikkhave, yavade akankhami pitiya ca viraga upekkhako ca viharami sato ca sampajano sukhanca kayena patisamvedemi, yam tam ariya acikkhanti: ‘upekkhako satima sukhavihari’ti tatiyam jhanam upasampajja viharami. ","sn16.9:3.2":"Kassapopi, bhikkhave, yavade akankhati pitiya ca viraga upekkhako ca viharati sato ca sampajano, sukhanca kayena patisamvedeti, yam tam ariya acikkhanti: ‘upekkhako satima sukhavihari’ti tatiyam jhanam upasampajja viharati. ","sn16.9:4.1":"Aham, bhikkhave, yavade akankhami sukhassa ca pahana dukkhassa ca pahana pubbeva somanassadomanassanam atthangama adukkhamasukham upekkhasatiparisuddhim catuttham jhanam upasampajja viharami. ","sn16.9:4.2":"Kassapopi, bhikkhave, yavade akankhati sukhassa ca pahana …pe… catuttham jhanam upasampajja viharati. ","sn16.9:5.1":"Aham, bhikkhave, yavade akankhami sabbaso rupasannanam samatikkama patighasannanam atthangama nanattasannanam amanasikara ananto akasoti akasanancayatanam upasampajja viharami. ","sn16.9:5.2":"Kassapopi, bhikkhave, yavade akankhati sabbaso rupasannanam samatikkama …pe… akasanancayatanam upasampajja viharati. ","sn16.9:6.1":"Aham, bhikkhave, yavade akankhami sabbaso akasanancayatanam samatikkamma anantam vinnananti vinnanancayatanam upasampajja viharami. ","sn16.9:6.2":"Kassapopi, bhikkhave, yavade akankhati sabbaso akasanancayatanam samatikkamma anantam vinnananti vinnanancayatanam upasampajja viharati. ","sn16.9:7.1":"Aham, bhikkhave, yavade akankhami sabbaso vinnanancayatanam samatikkamma ‘natthi kinci’ti akincannayatanam upasampajja viharami. ","sn16.9:7.2":"Kassapopi, bhikkhave, yavade akankhati …pe… akincannayatanam upasampajja viharati. ","sn16.9:8.1":"Aham, bhikkhave, yavade akankhami sabbaso akincannayatanam samatikkamma nevasannanasannayatanam upasampajja viharami. ","sn16.9:8.2":"Kassapopi, bhikkhave, yavade akankhati …pe… nevasannanasannayatanam upasampajja viharati. ","sn16.9:9.1":"Aham, bhikkhave, yavade akankhami sabbaso nevasannanasannayatanam samatikkamma sannavedayitanirodham upasampajja viharami. ","sn16.9:9.2":"Kassapopi, bhikkhave …pe… sannavedayitanirodham upasampajja viharati. ","sn16.9:10.1":"Aham, bhikkhave, yavade akankhami anekavihitam iddhividham paccanubhomi—ekopi hutva bahudha homi, bahudhapi hutva eko homi; avibhavam, tirobhavam, tirokuttam, tiropakaram, tiropabbatam, asajjamano gacchami, seyyathapi akase; pathaviyapi ummujjanimujjam karomi, seyyathapi udake; udakepi abhijjamane gacchami, seyyathapi pathaviyam; akasepi pallankena kamami, seyyathapi pakkhi sakuno; imepi candimasuriye evammahiddhike evammahanubhave panina parimasami parimajjami; yava brahmalokapi kayena vasam vattemi. ","sn16.9:10.2":"Kassapopi, bhikkhave, yavade akankhati anekavihitam iddhividham paccanubhoti …pe… yava brahmalokapi kayena vasam vatteti. ","sn16.9:11.1":"Aham, bhikkhave, yavade akankhami dibbaya sotadhatuya visuddhaya atikkantamanusikaya ubho sadde sunami, dibbe ca manuse ca, ye dure santike ca. ","sn16.9:11.2":"Kassapopi, bhikkhave, yavade akankhati dibbaya sotadhatuya …pe… dure santike ca. ","sn16.9:12.1":"Aham, bhikkhave, yavade akankhami parasattanam parapuggalanam cetasa ceto paricca pajanami—","sn16.9:12.2":"saragam va cittam saragam cittanti pajanami, ","sn16.9:12.3":"vitaragam va cittam vitaragam cittanti pajanami, ","sn16.9:12.4":"sadosam va cittam …pe… ","sn16.9:12.5":"vitadosam va cittam … ","sn16.9:12.6":"samoham va cittam … ","sn16.9:12.7":"vitamoham va cittam … ","sn16.9:12.8":"sankhittam va cittam … ","sn16.9:12.9":"vikkhittam va cittam … ","sn16.9:12.10":"mahaggatam va cittam … ","sn16.9:12.11":"amahaggatam va cittam … ","sn16.9:12.12":"sauttaram va cittam … ","sn16.9:12.13":"anuttaram va cittam … ","sn16.9:12.14":"samahitam va cittam … ","sn16.9:12.15":"asamahitam va cittam … ","sn16.9:12.16":"vimuttam va cittam … ","sn16.9:12.17":"avimuttam va cittam avimuttam cittanti pajanami. ","sn16.9:12.18":"Kassapopi, bhikkhave, yavade akankhati parasattanam parapuggalanam cetasa ceto paricca pajanati—","sn16.9:12.19":"saragam va cittam saragam cittanti pajanati …pe… ","sn16.9:12.20":"avimuttam va cittam avimuttam cittanti pajanati. ","sn16.9:13.1":"Aham, bhikkhave, yavade akankhami anekavihitam pubbenivasam anussarami, seyyathidam—ekampi jatim dvepi jatiyo tissopi jatiyo catassopi jatiyo pancapi jatiyo dasapi jatiyo visampi jatiyo timsampi jatiyo cattalisampi jatiyo pannasampi jatiyo jatisatampi jatisahassampi jatisatasahassampi, anekepi samvattakappe anekepi vivattakappe anekepi samvattavivattakappe: ‘amutrasim evamnamo evangotto evamvanno evamaharo evamsukhadukkhappatisamvedi evamayupariyanto, so tato cuto amutra udapadim; tatrapasim evamnamo evangotto evamvanno evamaharo evamsukhadukkhappatisamvedi evamayupariyanto, so tato cuto idhupapanno’ti. Iti sakaram sauddesam anekavihitam pubbenivasam anussarami. ","sn16.9:13.2":"Kassapopi, bhikkhave, yavade akankhati anekavihitam pubbenivasam anussarati, seyyathidam—ekampi jatim …pe… iti sakaram sauddesam anekavihitam pubbenivasam anussarati. ","sn16.9:14.1":"Aham, bhikkhave, yavade akankhami dibbena cakkhuna visuddhena atikkantamanusakena satte passami cavamane upapajjamane hine panite suvanne dubbanne, sugate duggate yathakammupage satte pajanami: ‘ime vata, bhonto, satta kayaduccaritena samannagata vaciduccaritena samannagata manoduccaritena samannagata ariyanam upavadaka micchaditthika micchaditthikammasamadana; te kayassa bheda param marana apayam duggatim vinipatam nirayam upapanna, ime va pana, bhonto, satta kayasucaritena samannagata vacisucaritena samannagata manosucaritena samannagata ariyanam anupavadaka sammaditthika sammaditthikammasamadana; te kayassa bheda param marana sugatim saggam lokam upapanna’ti. Iti dibbena cakkhuna visuddhena atikkantamanusakena satte passami cavamane upapajjamane hine panite suvanne dubbanne, sugate duggate yathakammupage satte pajanami. ","sn16.9:14.2":"Kassapopi, bhikkhave, yavade akankhati dibbena cakkhuna visuddhena atikkantamanusakena satte passati cavamane …pe… yathakammupage satte pajanati. ","sn16.9:15.1":"Aham, bhikkhave, asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharami. ","sn16.9:15.2":"Kassapopi, bhikkhave, asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati”ti. ","sn16.9:15.3":"Navamam. "}