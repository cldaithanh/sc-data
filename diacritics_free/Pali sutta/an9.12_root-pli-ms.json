{"an9.12:0.1":"Anguttara Nikaya 9.12 ","an9.12:0.2":"2. Sihanadavagga ","an9.12:0.3":"Saupadisesasutta ","an9.12:1.1":"Ekam samayam bhagava savatthiyam viharati jetavane anathapindikassa arame. ","an9.12:1.2":"Atha kho ayasma sariputto pubbanhasamayam nivasetva pattacivaramadaya savatthim pindaya pavisi. ","an9.12:1.3":"Atha kho ayasmato sariputtassa etadahosi: ","an9.12:1.4":"“atippago kho tava savatthiyam pindaya caritum, ","an9.12:1.5":"yannunaham yena annatitthiyanam paribbajakanam aramo tenupasankameyyan”ti. ","an9.12:1.6":"Atha kho ayasma sariputto yena annatitthiyanam paribbajakanam aramo tenupasankami; upasankamitva tehi annatitthiyehi paribbajakehi saddhim sammodi. ","an9.12:1.7":"Sammodaniyam katham saraniyam vitisaretva ekamantam nisidi. ","an9.12:2.1":"Tena kho pana samayena tesam annatitthiyanam paribbajakanam sannisinnanam sannipatitanam ayamantarakatha udapadi: ","an9.12:2.2":"“yo hi koci, avuso, saupadiseso kalam karoti, sabbo so aparimutto niraya aparimutto tiracchanayoniya aparimutto pettivisaya aparimutto apayaduggativinipata”ti. ","an9.12:2.3":"Atha kho ayasma sariputto tesam annatitthiyanam paribbajakanam bhasitam neva abhinandi nappatikkosi. ","an9.12:2.4":"Anabhinanditva appatikkositva utthayasana pakkami: ","an9.12:2.5":"“bhagavato santike etassa bhasitassa attham ajanissami”ti. ","an9.12:2.6":"Atha kho ayasma sariputto savatthiyam pindaya caritva pacchabhattam pindapatapatikkanto yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma sariputto bhagavantam etadavoca: ","an9.12:3.1":"“Idhaham, bhante, pubbanhasamayam nivasetva pattacivaramadaya savatthim pindaya pavisim. ","an9.12:3.2":"Tassa mayham, bhante, etadahosi: ","an9.12:3.3":"‘atippago kho tava savatthiyam pindaya caritum; ","an9.12:3.4":"yannunaham yena annatitthiyanam paribbajakanam aramo tenupasankameyyan’ti. ","an9.12:3.5":"Atha kho aham, bhante, yena annatitthiyanam paribbajakanam aramo tenupasankamim; upasankamitva tehi annatitthiyehi paribbajakehi saddhim sammodim. ","an9.12:3.6":"Sammodaniyam katham saraniyam vitisaretva ekamantam nisidim. ","an9.12:3.7":"Tena kho pana samayena tesam annatitthiyanam paribbajakanam sannisinnanam sannipatitanam ayamantarakatha udapadi: ","an9.12:3.8":"‘yo hi koci, avuso, saupadiseso kalam karoti, sabbo so aparimutto niraya aparimutto tiracchanayoniya aparimutto pettivisaya aparimutto apayaduggativinipata’ti. ","an9.12:3.9":"Atha kho aham, bhante, tesam annatitthiyanam paribbajakanam bhasitam neva abhinandim nappatikkosim. ","an9.12:3.10":"Anabhinanditva appatikkositva utthayasana pakkamim: ","an9.12:3.11":"‘bhagavato santike etassa bhasitassa attham ajanissami’”ti. ","an9.12:4.1":"“Ke ca, sariputta, annatitthiya paribbajaka bala abyatta, ke ca saupadisesam va ‘saupadiseso’ti janissanti, anupadisesam va ‘anupadiseso’ti janissanti. ","an9.12:5.1":"Navayime, sariputta, puggala saupadisesa kalam kurumana parimutta niraya parimutta tiracchanayoniya parimutta pettivisaya parimutta apayaduggativinipata. ","an9.12:5.2":"Katame nava? ","an9.12:5.3":"Idha, sariputta, ekacco puggalo silesu paripurakari hoti, samadhismim paripurakari, pannaya mattaso kari. ","an9.12:5.4":"So pancannam orambhagiyanam samyojananam parikkhaya antaraparinibbayi hoti. ","an9.12:5.5":"Ayam, sariputta, pathamo puggalo saupadiseso kalam kurumano parimutto niraya parimutto tiracchanayoniya parimutto pettivisaya parimutto apayaduggativinipata. ","an9.12:6.1":"Puna caparam, sariputta, idhekacco puggalo silesu paripurakari hoti, samadhismim paripurakari, pannaya mattaso kari. ","an9.12:6.2":"So pancannam orambhagiyanam samyojananam parikkhaya upahaccaparinibbayi hoti …pe… ","an9.12:6.3":"asankharaparinibbayi hoti …pe… ","an9.12:6.4":"","an9.12:6.5":"sasankharaparinibbayi hoti …pe… ","an9.12:6.6":"","an9.12:6.7":"uddhamsoto hoti akanitthagami. ","an9.12:6.8":"Ayam, sariputta, pancamo puggalo saupadiseso kalam kurumano parimutto niraya parimutto tiracchanayoniya parimutto pettivisaya parimutto apayaduggativinipata. ","an9.12:7.1":"Puna caparam, sariputta, idhekacco puggalo silesu paripurakari hoti, samadhismim mattaso kari, pannaya mattaso kari. ","an9.12:7.2":"So tinnam samyojananam parikkhaya ragadosamohanam tanutta sakadagami hoti, sakideva imam lokam agantva dukkhassantam karoti. ","an9.12:7.3":"Ayam, sariputta, chattho puggalo saupadiseso kalam kurumano parimutto niraya …pe… parimutto apayaduggativinipata. ","an9.12:8.1":"Puna caparam, sariputta, idhekacco puggalo silesu paripurakari hoti, samadhismim mattaso kari, pannaya mattaso kari. ","an9.12:8.2":"So tinnam samyojananam parikkhaya ekabiji hoti, ekamyeva manusakam bhavam nibbattetva dukkhassantam karoti. ","an9.12:8.3":"Ayam, sariputta, sattamo puggalo saupadiseso kalam kurumano parimutto niraya …pe… parimutto apayaduggativinipata. ","an9.12:9.1":"Puna caparam, sariputta, idhekacco puggalo silesu paripurakari hoti, samadhismim mattaso kari, pannaya mattaso kari. ","an9.12:9.2":"So tinnam samyojananam parikkhaya kolankolo hoti, dve va tini va kulani sandhavitva samsaritva dukkhassantam karoti. ","an9.12:9.3":"Ayam, sariputta, atthamo puggalo saupadiseso kalam kurumano parimutto niraya …pe… parimutto apayaduggativinipata. ","an9.12:10.1":"Puna caparam, sariputta, idhekacco puggalo silesu paripurakari hoti, samadhismim mattaso kari, pannaya mattaso kari. ","an9.12:10.2":"So tinnam samyojananam parikkhaya sattakkhattuparamo hoti, sattakkhattuparamam deve ca manusse ca sandhavitva samsaritva dukkhassantam karoti. ","an9.12:10.3":"Ayam, sariputta, navamo puggalo saupadiseso kalam kurumano parimutto niraya parimutto tiracchanayoniya parimutto pettivisaya parimutto apayaduggativinipata. ","an9.12:11.1":"Ke ca, sariputta, annatitthiya paribbajaka bala abyatta, ke ca saupadisesam va ‘saupadiseso’ti janissanti, anupadisesam va ‘anupadiseso’ti janissanti. ","an9.12:11.2":"Ime kho, sariputta, nava puggala saupadisesa kalam kurumana parimutta niraya parimutta tiracchanayoniya parimutta pettivisaya parimutta apayaduggativinipata. ","an9.12:11.3":"Na tavayam, sariputta, dhammapariyayo patibhasi bhikkhunam bhikkhuninam upasakanam upasikanam. ","an9.12:11.4":"Tam kissa hetu? ","an9.12:11.5":"Mayimam dhammapariyayam sutva pamadam aharimsuti. ","an9.12:11.6":"Api ca maya, sariputta, dhammapariyayo panhadhippayena bhasito”ti. ","an9.12:11.7":"Dutiyam. "}