{"iti47:0.1":"Itivuttaka 47 ","iti47:0.2":"Dukanipata ","iti47:0.3":"Dutiyavagga ","iti47:0.4":"Jagariyasutta ","iti47:1.1":"Vuttanhetam bhagavata vuttamarahatati me sutam: ","iti47:2.1":"“Jagaro cassa, bhikkhave, bhikkhu vihareyya sato sampajano samahito pamudito vippasanno ca tattha kalavipassi ca kusalesu dhammesu. ","iti47:2.2":"Jagarassa, bhikkhave, bhikkhuno viharato satassa sampajanassa samahitassa pamuditassa vippasannassa tattha kalavipassino kusalesu dhammesu dvinnam phalanam annataram phalam patikankham—","iti47:2.3":"dittheva dhamme anna, sati va upadisese anagamita”ti. ","iti47:2.4":"Etamattham bhagava avoca. ","iti47:2.5":"Tatthetam iti vuccati: ","iti47:3.1":"“Jagaranta sunathetam, ","iti47:3.2":"ye sutta te pabujjhatha; ","iti47:3.3":"Sutta jagaritam seyyo, ","iti47:3.4":"natthi jagarato bhayam. ","iti47:4.1":"Yo jagaro ca satima sampajano, ","iti47:4.2":"Samahito mudito vippasanno ca; ","iti47:4.3":"Kalena so samma dhammam parivimamsamano, ","iti47:4.4":"Ekodibhuto vihane tamam so. ","iti47:5.1":"Tasma have jagariyam bhajetha, ","iti47:5.2":"Atapi bhikkhu nipako jhanalabhi; ","iti47:5.3":"Samyojanam jatijaraya chetva, ","iti47:5.4":"Idheva sambodhimanuttaram phuse”ti. ","iti47:6.1":"Ayampi attho vutto bhagavata, iti me sutanti. ","iti47:6.2":"Dasamam. "}