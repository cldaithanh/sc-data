{"dn19:0.1":"Digha Nikaya 19 ","dn19:0.2":"Mahagovindasutta ","dn19:1.1":"Evam me sutam—","dn19:1.2":"ekam samayam bhagava rajagahe viharati gijjhakute pabbate. ","dn19:1.3":"Atha kho pancasikho gandhabbaputto abhikkantaya rattiya abhikkantavanno kevalakappam gijjhakutam pabbatam obhasetva yena bhagava tenupasankami; upasankamitva bhagavantam abhivadetva ekamantam atthasi. Ekamantam thito kho pancasikho gandhabbaputto bhagavantam etadavoca: ","dn19:1.4":"“yam kho me, bhante, devanam tavatimsanam sammukha sutam sammukha patiggahitam, arocemi tam bhagavato”ti. ","dn19:1.5":"“Arocehi me tvam, pancasikha”ti bhagava avoca. ","dn19:2.0":"1. Devasabha ","dn19:2.1":"“Purimani, bhante, divasani purimatarani tadahuposathe pannarase pavaranaya punnaya punnamaya rattiya kevalakappa ca deva tavatimsa sudhammayam sabhayam sannisinna honti sannipatita; ","dn19:2.2":"mahati ca dibbaparisa samantato nisinna honti, cattaro ca maharajano catuddisa nisinna honti; ","dn19:2.3":"puratthimaya disaya dhatarattho maharaja pacchimabhimukho nisinno hoti deve purakkhatva; ","dn19:2.4":"dakkhinaya disaya virulhako maharaja uttarabhimukho nisinno hoti deve purakkhatva; ","dn19:2.5":"pacchimaya disaya virupakkho maharaja puratthabhimukho nisinno hoti deve purakkhatva; ","dn19:2.6":"uttaraya disaya vessavano maharaja dakkhinabhimukho nisinno hoti deve purakkhatva. ","dn19:2.7":"Yada, bhante, kevalakappa ca deva tavatimsa sudhammayam sabhayam sannisinna honti sannipatita, mahati ca dibbaparisa samantato nisinna honti, cattaro ca maharajano catuddisa nisinna honti, idam nesam hoti asanasmim; ","dn19:2.8":"atha paccha amhakam asanam hoti. ","dn19:3.1":"Ye te, bhante, deva bhagavati brahmacariyam caritva adhunupapanna tavatimsakayam, te anne deve atirocanti vannena ceva yasasa ca. ","dn19:3.2":"Tena sudam, bhante, deva tavatimsa attamana honti pamudita pitisomanassajata; ","dn19:3.3":"‘dibba vata bho kaya paripurenti, hayanti asurakaya’ti. ","dn19:3.4":"Atha kho, bhante, sakko devanamindo devanam tavatimsanam sampasadam viditva imahi gathahi anumodi: ","dn19:3.5":"‘Modanti vata bho deva, ","dn19:3.6":"tavatimsa sahindaka; ","dn19:3.7":"Tathagatam namassanta, ","dn19:3.8":"dhammassa ca sudhammatam. ","dn19:3.9":"Nave deve ca passanta, ","dn19:3.10":"vannavante yasassine; ","dn19:3.11":"Sugatasmim brahmacariyam, ","dn19:3.12":"caritvana idhagate. ","dn19:3.13":"Te anne atirocanti, ","dn19:3.14":"vannena yasasayuna; ","dn19:3.15":"Savaka bhuripannassa, ","dn19:3.16":"visesupagata idha. ","dn19:3.17":"Idam disvana nandanti, ","dn19:3.18":"tavatimsa sahindaka; ","dn19:3.19":"Tathagatam namassanta, ","dn19:3.20":"dhammassa ca sudhammatan’ti. ","dn19:3.21":"Tena sudam, bhante, deva tavatimsa bhiyyoso mattaya attamana honti pamudita pitisomanassajata; ","dn19:3.22":"‘dibba vata bho, kaya paripurenti, hayanti asurakaya’ti. ","dn19:4.0":"2. Atthayathabhuccavanna ","dn19:4.1":"Atha kho, bhante, sakko devanamindo devanam tavatimsanam sampasadam viditva deve tavatimse amantesi: ","dn19:4.2":"‘iccheyyatha no tumhe, marisa, tassa bhagavato attha yathabhucce vanne sotun’ti? ","dn19:4.3":"‘Icchama mayam, marisa, tassa bhagavato attha yathabhucce vanne sotun’ti. ","dn19:4.4":"Atha kho, bhante, sakko devanamindo devanam tavatimsanam bhagavato attha yathabhucce vanne payirudahasi: ","dn19:5.1":"‘Tam kim mannanti, bhonto deva tavatimsa? ","dn19:5.2":"Yavanca so bhagava bahujanahitaya patipanno bahujanasukhaya lokanukampaya atthaya hitaya sukhaya devamanussanam. ","dn19:5.3":"Evam bahujanahitaya patipannam bahujanasukhaya lokanukampaya atthaya hitaya sukhaya devamanussanam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:6.1":"Svakkhato kho pana tena bhagavata dhammo sanditthiko akaliko ehipassiko opaneyyiko paccattam veditabbo vinnuhi. ","dn19:6.2":"Evam opaneyyikassa dhammassa desetaram iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:7.1":"“Idam kusalan”ti kho pana tena bhagavata supannattam, “idam akusalan”ti supannattam. ","dn19:7.2":"“Idam savajjam idam anavajjam, idam sevitabbam idam na sevitabbam, idam hinam idam panitam, idam kanhasukkasappatibhagan”ti supannattam. ","dn19:7.3":"Evam kusalakusalasavajjanavajjasevitabbasevitabbahinapanitakanhasukkasappatibhaganam dhammanam pannapetaram iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:8.1":"Supannatta kho pana tena bhagavata savakanam nibbanagamini patipada, samsandati nibbananca patipada ca. ","dn19:8.2":"Seyyathapi nama gangodakam yamunodakena samsandati sameti; ","dn19:8.3":"evameva supannatta tena bhagavata savakanam nibbanagamini patipada, samsandati nibbananca patipada ca. ","dn19:8.4":"Evam nibbanagaminiya patipadaya pannapetaram iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:9.1":"Abhinipphanno kho pana tassa bhagavato labho abhinipphanno siloko, yava manne khattiya sampiyayamanarupa viharanti, vigatamado kho pana so bhagava aharam ahareti. ","dn19:9.2":"Evam vigatamadam aharam aharayamanam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:10.1":"Laddhasahayo kho pana so bhagava sekhananceva patipannanam khinasavananca vusitavatam. ","dn19:10.2":"Te bhagava apanujja ekaramatam anuyutto viharati. ","dn19:10.3":"Evam ekaramatam anuyuttam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:11.1":"Yathavadi kho pana so bhagava tathakari, yathakari tathavadi, iti yathavadi tathakari, yathakari tathavadi. ","dn19:11.2":"Evam dhammanudhammappatipannam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:12.1":"Tinnavicikiccho kho pana so bhagava vigatakathankatho pariyositasankappo ajjhasayam adibrahmacariyam. ","dn19:12.2":"Evam tinnavicikiccham vigatakathankatham pariyositasankappam ajjhasayam adibrahmacariyam iminapangena samannagatam sattharam neva atitamse samanupassama, na panetarahi, annatra tena bhagavata’ti. ","dn19:12.3":"Ime kho, bhante, sakko devanamindo devanam tavatimsanam bhagavato attha yathabhucce vanne payirudahasi. ","dn19:12.4":"Tena sudam, bhante, deva tavatimsa bhiyyoso mattaya attamana honti pamudita pitisomanassajata bhagavato attha yathabhucce vanne sutva. ","dn19:13.1":"Tatra, bhante, ekacce deva evamahamsu: ","dn19:13.2":"‘aho vata, marisa, cattaro sammasambuddha loke uppajjeyyum dhammanca deseyyum yathariva bhagava. ","dn19:13.3":"Tadassa bahujanahitaya bahujanasukhaya lokanukampaya atthaya hitaya sukhaya devamanussanan’ti. ","dn19:13.4":"Ekacce deva evamahamsu: ","dn19:13.5":"‘titthantu, marisa, cattaro sammasambuddha, aho vata, marisa, tayo sammasambuddha loke uppajjeyyum dhammanca deseyyum yathariva bhagava. ","dn19:13.6":"Tadassa bahujanahitaya bahujanasukhaya lokanukampaya atthaya hitaya sukhaya devamanussanan’ti. ","dn19:13.7":"Ekacce deva evamahamsu: ","dn19:13.8":"‘titthantu, marisa, tayo sammasambuddha, aho vata, marisa, dve sammasambuddha loke uppajjeyyum dhammanca deseyyum yathariva bhagava. ","dn19:13.9":"Tadassa bahujanahitaya bahujanasukhaya lokanukampaya atthaya hitaya sukhaya devamanussanan’ti. ","dn19:14.1":"Evam vutte, bhante, sakko devanamindo deve tavatimse etadavoca: ","dn19:14.2":"‘atthanam kho etam, marisa, anavakaso, yam ekissa lokadhatuya dve arahanto sammasambuddha apubbam acarimam uppajjeyyum, netam thanam vijjati. ","dn19:14.3":"Aho vata, marisa, so bhagava appabadho appatanko ciram dighamaddhanam tittheyya. ","dn19:14.4":"Tadassa bahujanahitaya bahujanasukhaya lokanukampaya atthaya hitaya sukhaya devamanussanan’ti. ","dn19:14.5":"Atha kho, bhante, yenatthena deva tavatimsa sudhammayam sabhayam sannisinna honti sannipatita, tam attham cintayitva tam attham mantayitva vuttavacanapi tam cattaro maharajano tasmim atthe honti. ","dn19:14.6":"Paccanusitthavacanapi tam cattaro maharajano tasmim atthe honti, sakesu sakesu asanesu thita avipakkanta. ","dn19:14.7":"Te vuttavakya rajano, ","dn19:14.8":"patiggayhanusasanim; ","dn19:14.9":"Vippasannamana santa, ","dn19:14.10":"atthamsu samhi asaneti. ","dn19:15.1":"Atha kho, bhante, uttaraya disaya ularo aloko sanjayi, obhaso paturahosi atikkammeva devanam devanubhavam. ","dn19:15.2":"Atha kho, bhante, sakko devanamindo deve tavatimse amantesi: ","dn19:15.3":"‘yatha kho, marisa, nimittani dissanti, ularo aloko sanjayati, obhaso patubhavati, brahma patubhavissati; ","dn19:15.4":"brahmuno hetam pubbanimittam patubhavaya, yadidam aloko sanjayati obhaso patubhavatiti. ","dn19:15.5":"Yatha nimitta dissanti, ","dn19:15.6":"brahma patubhavissati; ","dn19:15.7":"Brahmuno hetam nimittam, ","dn19:15.8":"obhaso vipulo maha’ti. ","dn19:16.0":"3. Sanankumarakatha ","dn19:16.1":"Atha kho, bhante, deva tavatimsa yathasakesu asanesu nisidimsu: ","dn19:16.2":"‘obhasametam nassama, yamvipako bhavissati, sacchikatvava nam gamissama’ti. ","dn19:16.3":"Cattaropi maharajano yathasakesu asanesu nisidimsu: ","dn19:16.4":"‘obhasametam nassama, yamvipako bhavissati, sacchikatvava nam gamissama’ti. ","dn19:16.5":"Idam sutva deva tavatimsa ekagga samapajjimsu: ","dn19:16.6":"‘obhasametam nassama, yamvipako bhavissati, sacchikatvava nam gamissama’ti. ","dn19:16.7":"Yada, bhante, brahma sanankumaro devanam tavatimsanam patubhavati, olarikam attabhavam abhinimminitva patubhavati. ","dn19:16.8":"Yo kho pana, bhante, brahmuno pakativanno, anabhisambhavaniyo so devanam tavatimsanam cakkhupathasmim. ","dn19:16.9":"Yada, bhante, brahma sanankumaro devanam tavatimsanam patubhavati, so anne deve atirocati vannena ceva yasasa ca. ","dn19:16.10":"Seyyathapi, bhante, so vanno viggaho manusam viggaham atirocati; ","dn19:16.11":"evameva kho, bhante, yada brahma sanankumaro devanam tavatimsanam patubhavati, so anne deve atirocati vannena ceva yasasa ca. ","dn19:16.12":"Yada, bhante, brahma sanankumaro devanam tavatimsanam patubhavati, na tassam parisayam koci devo abhivadeti va paccuttheti va asanena va nimanteti. ","dn19:16.13":"Sabbeva tunhibhuta panjalika pallankena nisidanti: ","dn19:16.14":"‘yassadani devassa pallankam icchissati brahma sanankumaro, tassa devassa pallanke nisidissati’ti. ","dn19:16.15":"Yassa kho pana, bhante, devassa brahma sanankumaro pallanke nisidati, ularam so labhati devo vedapatilabham, ularam so labhati devo somanassapatilabham. ","dn19:17.1":"Seyyathapi, bhante, raja khattiyo muddhavasitto adhunabhisitto rajjena, ularam so labhati vedapatilabham, ularam so labhati somanassapatilabham; ","dn19:17.2":"evameva kho, bhante, yassa devassa brahma sanankumaro pallanke nisidati, ularam so labhati devo vedapatilabham, ularam so labhati devo somanassapatilabham. ","dn19:17.3":"Atha, bhante, brahma sanankumaro devanam tavatimsanam sampasadam viditva antarahito imahi gathahi anumodi: ","dn19:17.4":"‘Modanti vata bho deva, ","dn19:17.5":"tavatimsa sahindaka; ","dn19:17.6":"Tathagatam namassanta, ","dn19:17.7":"dhammassa ca sudhammatam. ","dn19:17.8":"Nave deve ca passanta, ","dn19:17.9":"vannavante yasassine; ","dn19:17.10":"Sugatasmim brahmacariyam, ","dn19:17.11":"caritvana idhagate. ","dn19:17.12":"Te anne atirocanti, ","dn19:17.13":"vannena yasasayuna; ","dn19:17.14":"Savaka bhuripannassa, ","dn19:17.15":"visesupagata idha. ","dn19:17.16":"Idam disvana nandanti, ","dn19:17.17":"tavatimsa sahindaka; ","dn19:17.18":"Tathagatam namassanta, ","dn19:17.19":"dhammassa ca sudhammatan’ti. ","dn19:18.1":"Imamattham, bhante, brahma sanankumaro abhasittha. ","dn19:18.2":"Imamattham, bhante, brahmuno sanankumarassa bhasato atthangasamannagato saro hoti vissattho ca vinneyyo ca manju ca savaniyo ca bindu ca avisari ca gambhiro ca ninnadi ca. ","dn19:18.3":"Yathaparisam kho pana, bhante, brahma sanankumaro sarena vinnapeti, na cassa bahiddha parisaya ghoso niccharati. ","dn19:18.4":"Yassa kho pana, bhante, evam atthangasamannagato saro hoti, so vuccati ‘brahmassaro’ti. ","dn19:19.1":"Atha kho, bhante, deva tavatimsa brahmanam sanankumaram etadavocum: ","dn19:19.2":"‘sadhu, mahabrahme, etadeva mayam sankhaya modama; ","dn19:19.3":"atthi ca sakkena devanamindena tassa bhagavato attha yathabhucca vanna bhasita; ","dn19:19.4":"te ca mayam sankhaya modama’ti. ","dn19:19.5.0":"4. Atthayathabhuccavanna ","dn19:19.6":"Atha, bhante, brahma sanankumaro sakkam devanamindam etadavoca: ","dn19:19.7":"‘sadhu, devanaminda, mayampi tassa bhagavato attha yathabhucce vanne suneyyama’ti. ","dn19:19.8":"‘Evam, mahabrahme’ti kho, bhante, sakko devanamindo brahmuno sanankumarassa bhagavato attha yathabhucce vanne payirudahasi. ","dn19:20.1":"‘Tam kim mannati, bhavam mahabrahma? ","dn19:20.2":"Yavanca so bhagava bahujanahitaya patipanno bahujanasukhaya lokanukampaya atthaya hitaya sukhaya devamanussanam. ","dn19:20.3":"Evam bahujanahitaya patipannam bahujanasukhaya lokanukampaya atthaya hitaya sukhaya devamanussanam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:21.1":"Svakkhato kho pana tena bhagavata dhammo sanditthiko akaliko ehipassiko opaneyyiko paccattam veditabbo vinnuhi. ","dn19:21.2":"Evam opaneyyikassa dhammassa desetaram iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:22.1":"“Idam kusalan”ti kho pana tena bhagavata supannattam, “idam akusalan”ti supannattam, “idam savajjam idam anavajjam, idam sevitabbam idam na sevitabbam, idam hinam idam panitam, idam kanhasukkasappatibhagan”ti supannattam. ","dn19:22.2":"Evam kusalakusalasavajjanavajjasevitabbasevitabbahinapanitakanhasukkasappatibhaganam dhammanam pannapetaram. ","dn19:22.3":"Iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:23.1":"Supannatta kho pana tena bhagavata savakanam nibbanagamini patipada samsandati nibbananca patipada ca. ","dn19:23.2":"Seyyathapi nama gangodakam yamunodakena samsandati sameti; ","dn19:23.3":"evameva supannatta tena bhagavata savakanam nibbanagamini patipada samsandati nibbananca patipada ca. ","dn19:23.4":"Evam nibbanagaminiya patipadaya pannapetaram iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:24.1":"Abhinipphanno kho pana tassa bhagavato labho abhinipphanno siloko, yava manne khattiya sampiyayamanarupa viharanti. ","dn19:24.2":"Vigatamado kho pana so bhagava aharam ahareti. ","dn19:24.3":"Evam vigatamadam aharam aharayamanam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:25.1":"Laddhasahayo kho pana so bhagava sekhananceva patipannanam khinasavananca vusitavatam, te bhagava apanujja ekaramatam anuyutto viharati. ","dn19:25.2":"Evam ekaramatam anuyuttam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:26.1":"Yathavadi kho pana so bhagava tathakari, yathakari tathavadi; ","dn19:26.2":"iti yathavadi tathakari, yathakari tathavadi. ","dn19:26.3":"Evam dhammanudhammappatippannam iminapangena samannagatam sattharam neva atitamse samanupassama, na panetarahi, annatra tena bhagavata. ","dn19:27.1":"Tinnavicikiccho kho pana so bhagava vigatakathankatho pariyositasankappo ajjhasayam adibrahmacariyam. ","dn19:27.2":"Evam tinnavicikiccham vigatakathankatham pariyositasankappam ajjhasayam adibrahmacariyam. ","dn19:27.3":"Iminapangena samannagatam sattharam neva atitamse samanupassama, na panetarahi, annatra tena bhagavata’ti. ","dn19:28.1":"Ime kho, bhante, sakko devanamindo brahmuno sanankumarassa bhagavato attha yathabhucce vanne payirudahasi. ","dn19:28.2":"Tena sudam, bhante, brahma sanankumaro attamano hoti pamudito pitisomanassajato bhagavato attha yathabhucce vanne sutva. ","dn19:28.3":"Atha, bhante, brahma sanankumaro olarikam attabhavam abhinimminitva kumaravanni hutva pancasikho devanam tavatimsanam paturahosi. ","dn19:28.4":"So vehasam abbhuggantva akase antalikkhe pallankena nisidi. ","dn19:28.5":"Seyyathapi, bhante, balava puriso supaccatthate va pallanke same va bhumibhage pallankena nisideyya; ","dn19:28.6":"evameva kho, bhante, brahma sanankumaro vehasam abbhuggantva akase antalikkhe pallankena nisiditva deve tavatimse amantesi: ","dn19:28.7.0":"5. Govindabrahmanavatthu ","dn19:28.8":"‘Tam kim mannanti, bhonto deva tavatimsa, yava digharattam mahapannova so bhagava ahosi. ","dn19:29.1":"Bhutapubbam, bho, raja disampati nama ahosi. ","dn19:29.2":"Disampatissa ranno govindo nama brahmano purohito ahosi. ","dn19:29.3":"Disampatissa ranno renu nama kumaro putto ahosi. ","dn19:29.4":"Govindassa brahmanassa jotipalo nama manavo putto ahosi. ","dn19:29.5":"Iti renu ca rajaputto jotipalo ca manavo anne ca cha khattiya iccete attha sahaya ahesum. ","dn19:29.6":"Atha kho, bho, ahorattanam accayena govindo brahmano kalamakasi. ","dn19:29.7":"Govinde brahmane kalankate raja disampati paridevesi: ","dn19:29.8":"“yasmim vata, bho, mayam samaye govinde brahmane sabbakiccani samma vossajjitva pancahi kamagunehi samappita samangibhuta paricarema, tasmim no samaye govindo brahmano kalankato”ti. ","dn19:29.9":"Evam vutte, bho, renu rajaputto rajanam disampatim etadavoca: ","dn19:29.10":"“ma kho tvam, deva, govinde brahmane kalankate atibalham paridevesi. ","dn19:29.11":"Atthi, deva, govindassa brahmanassa jotipalo nama manavo putto panditataro ceva pitara, alamatthadasataro ceva pitara; ","dn19:29.12":"yepissa pita atthe anusasi, tepi jotipalasseva manavassa anusasaniya”ti. ","dn19:29.13":"“Evam, kumara”ti? ","dn19:29.14":"“Evam, deva”ti. ","dn19:30.0":"6. Mahagovindavatthu ","dn19:30.1":"Atha kho, bho, raja disampati annataram purisam amantesi: ","dn19:30.2":"“ehi tvam, ambho purisa, yena jotipalo manavo tenupasankama; upasankamitva jotipalam manavam evam vadehi: ","dn19:30.3":"‘bhavamatthu bhavantam jotipalam, raja disampati bhavantam jotipalam manavam amantayati, raja disampati bhoto jotipalassa manavassa dassanakamo’”ti. ","dn19:30.4":"“Evam, deva”ti kho, bho, so puriso disampatissa ranno patissutva yena jotipalo manavo tenupasankami; upasankamitva jotipalam manavam etadavoca: ","dn19:30.5":"“bhavamatthu bhavantam jotipalam, raja disampati bhavantam jotipalam manavam amantayati, raja disampati bhoto jotipalassa manavassa dassanakamo”ti. ","dn19:30.6":"“Evam, bho”ti kho, bho, jotipalo manavo tassa purisassa patissutva yena raja disampati tenupasankami; upasankamitva disampatina ranna saddhim sammodi; ","dn19:30.7":"sammodaniyam katham saraniyam vitisaretva ekamantam nisidi. Ekamantam nisinnam kho, bho, jotipalam manavam raja disampati etadavoca: ","dn19:30.8":"“anusasatu no bhavam jotipalo, ma no bhavam jotipalo anusasaniya paccabyahasi. ","dn19:30.9":"Pettike tam thane thapessami, govindiye abhisincissami”ti. ","dn19:30.10":"“Evam, bho”ti kho, bho, so jotipalo manavo disampatissa ranno paccassosi. ","dn19:31.1":"Atha kho, bho, raja disampati jotipalam manavam govindiye abhisinci, tam pettike thane thapesi. ","dn19:31.2":"Abhisitto jotipalo manavo govindiye pettike thane thapito yepissa pita atthe anusasi tepi atthe anusasati, yepissa pita atthe nanusasi tepi atthe anusasati; ","dn19:31.3":"yepissa pita kammante abhisambhosi tepi kammante abhisambhoti, yepissa pita kammante nabhisambhosi tepi kammante abhisambhoti. ","dn19:31.4":"Tamenam manussa evamahamsu: ","dn19:31.5":"“govindo vata, bho, brahmano, mahagovindo vata, bho, brahmano”ti. ","dn19:31.6":"Imina kho evam, bho, pariyayena jotipalassa manavassa govindo mahagovindotveva samanna udapadi. ","dn19:32.0":"6.1. Rajjasamvibhajana ","dn19:32.1":"Atha kho, bho, mahagovindo brahmano yena te cha khattiya tenupasankami; upasankamitva te cha khattiye etadavoca: ","dn19:32.2":"“disampati kho, bho, raja jinno vuddho mahallako addhagato vayoanuppatto, ko nu kho pana, bho, janati jivitam? ","dn19:32.3":"Thanam kho panetam vijjati, yam disampatimhi ranne kalankate rajakattaro renum rajaputtam rajje abhisinceyyum. ","dn19:32.4":"Ayantu, bhonto, yena renu rajaputto tenupasankamatha; upasankamitva renum rajaputtam evam vadetha: ","dn19:32.5":"‘mayam kho bhoto renussa sahaya piya manapa appatikula, yamsukho bhavam tamsukha mayam, yamdukkho bhavam tamdukkha mayam. ","dn19:32.6":"Disampati kho, bho, raja jinno vuddho mahallako addhagato vayoanuppatto, ko nu kho pana, bho, janati jivitam? ","dn19:32.7":"Thanam kho panetam vijjati, yam disampatimhi ranne kalankate rajakattaro bhavantam renum rajje abhisinceyyum. ","dn19:32.8":"Sace bhavam renu rajjam labhetha, samvibhajetha no rajjena’”ti. ","dn19:33.1":"“Evam, bho”ti kho, bho, te cha khattiya mahagovindassa brahmanassa patissutva yena renu rajaputto tenupasankamimsu; upasankamitva renum rajaputtam etadavocum: ","dn19:33.2":"“mayam kho bhoto renussa sahaya piya manapa appatikula; ","dn19:33.3":"yamsukho bhavam tamsukha mayam, yamdukkho bhavam tamdukkha mayam. ","dn19:33.4":"Disampati kho, bho, raja jinno vuddho mahallako addhagato vayoanuppatto, ko nu kho pana bho janati jivitam? ","dn19:33.5":"Thanam kho panetam vijjati, yam disampatimhi ranne kalankate rajakattaro bhavantam renum rajje abhisinceyyum. ","dn19:33.6":"Sace bhavam renu rajjam labhetha, samvibhajetha no rajjena”ti. ","dn19:33.7":"“Ko nu kho, bho, anno mama vijite sukho bhavetha, annatra bhavantebhi? ","dn19:33.8":"Sacaham, bho, rajjam labhissami, samvibhajissami vo rajjena”ti. ","dn19:34.1":"Atha kho, bho, ahorattanam accayena raja disampati kalamakasi. ","dn19:34.2":"Disampatimhi ranne kalankate rajakattaro renum rajaputtam rajje abhisincimsu. ","dn19:34.3":"Abhisitto renu rajjena pancahi kamagunehi samappito samangibhuto paricareti. ","dn19:34.4":"Atha kho, bho, mahagovindo brahmano yena te cha khattiya tenupasankami; upasankamitva te cha khattiye etadavoca: ","dn19:34.5":"“disampati kho, bho, raja kalankato. ","dn19:34.6":"Abhisitto renu rajjena pancahi kamagunehi samappito samangibhuto paricareti. ","dn19:34.7":"Ko nu kho pana, bho, janati, madaniya kama? ","dn19:34.8":"Ayantu, bhonto, yena renu raja tenupasankamatha; upasankamitva renum rajanam evam vadetha: ","dn19:34.9":"‘disampati kho, bho, raja kalankato, abhisitto bhavam renu rajjena, sarati bhavam tam vacanan’”ti? ","dn19:34.10":"“Evam, bho”ti kho, bho, te cha khattiya mahagovindassa brahmanassa patissutva yena renu raja tenupasankamimsu; upasankamitva renum rajanam etadavocum: ","dn19:34.11":"“disampati kho, bho, raja kalankato, abhisitto bhavam renu rajjena, sarati bhavam tam vacanan”ti? ","dn19:34.12":"“Saramaham, bho, tam vacanam. ","dn19:34.13":"Ko nu kho, bho, pahoti imam mahapathavim uttarena ayatam dakkhinena sakatamukham sattadha samam suvibhattam vibhajitun”ti? ","dn19:34.14":"“Ko nu kho, bho, anno pahoti, annatra mahagovindena brahmanena”ti? ","dn19:35.1":"Atha kho, bho, renu raja annataram purisam amantesi: ","dn19:35.2":"“ehi tvam, ambho purisa, yena mahagovindo brahmano tenupasankama; upasankamitva mahagovindam brahmanam evam vadehi: ","dn19:35.3":"‘raja tam, bhante, renu amanteti’”ti. ","dn19:35.4":"“Evam, deva”ti kho, bho, so puriso renussa ranno patissutva yena mahagovindo brahmano tenupasankami; upasankamitva mahagovindam brahmanam etadavoca: ","dn19:35.5":"“raja tam, bhante, renu amanteti”ti. ","dn19:35.6":"“Evam, bho”ti kho, bho, mahagovindo brahmano tassa purisassa patissutva yena renu raja tenupasankami; upasankamitva renuna ranna saddhim sammodi. ","dn19:35.7":"Sammodaniyam katham saraniyam vitisaretva ekamantam nisidi. Ekamantam nisinnam kho, bho, mahagovindam brahmanam renu raja etadavoca: ","dn19:35.8":"“etu, bhavam govindo imam mahapathavim uttarena ayatam dakkhinena sakatamukham sattadha samam suvibhattam vibhajatu”ti. ","dn19:35.9":"“Evam, bho”ti kho bho mahagovindo brahmano renussa ranno patissutva imam mahapathavim uttarena ayatam dakkhinena sakatamukham sattadha samam suvibhattam vibhaji. ","dn19:36.1":"Sabbani sakatamukhani patthapesi. ","dn19:36.2":"Tatra sudam majjhe renussa ranno janapado hoti. ","dn19:36.3":"Dantapuram kalinganam, ","dn19:36.4":"assakananca potanam; ","dn19:36.5":"Mahesayam avantinam, ","dn19:36.6":"sovirananca rorukam. ","dn19:36.7":"Mithila ca videhanam, ","dn19:36.8":"campa angesu mapita; ","dn19:36.9":"Baranasi ca kasinam, ","dn19:36.10":"ete govindamapitati. ","dn19:36.11":"Atha kho, bho, te cha khattiya yathasakena labhena attamana ahesum paripunnasankappa: ","dn19:36.12":"“yam vata no ahosi icchitam, yam akankhitam, yam adhippetam, yam abhipatthitam, tam no laddhan”ti. ","dn19:36.13":"Sattabhu brahmadatto ca, ","dn19:36.14":"vessabhu bharato saha; ","dn19:36.15":"Renu dve dhatarattha ca, ","dn19:36.16":"tadasum satta bharadhati. ","dn19:36.17":"Pathamabhanavaro nitthito. ","dn19:37.0":"6.2. Kittisaddaabbhuggamana ","dn19:37.1":"Atha kho, bho, te cha khattiya yena mahagovindo brahmano tenupasankamimsu; upasankamitva mahagovindam brahmanam etadavocum: ","dn19:37.2":"“yatha kho bhavam govindo renussa ranno sahayo piyo manapo appatikulo. ","dn19:37.3":"Evameva kho bhavam govindo amhakampi sahayo piyo manapo appatikulo, anusasatu no bhavam govindo; ","dn19:37.4":"ma no bhavam govindo anusasaniya paccabyahasi”ti. ","dn19:37.5":"“Evam, bho”ti kho mahagovindo brahmano tesam channam khattiyanam paccassosi. ","dn19:37.6":"Atha kho, bho, mahagovindo brahmano satta ca rajano khattiye muddhavasitte rajje anusasi, satta ca brahmanamahasale satta ca nhatakasatani mante vacesi. ","dn19:38.1":"Atha kho, bho, mahagovindassa brahmanassa aparena samayena evam kalyano kittisaddo abbhuggacchi: ","dn19:38.2":"“sakkhi mahagovindo brahmano brahmanam passati, sakkhi mahagovindo brahmano brahmuna sakaccheti sallapati manteti”ti. ","dn19:38.3":"Atha kho, bho, mahagovindassa brahmanassa etadahosi: ","dn19:38.4":"“mayham kho evam kalyano kittisaddo abbhuggato: ","dn19:38.5":"‘sakkhi mahagovindo brahmano brahmanam passati, sakkhi mahagovindo brahmano brahmuna sakaccheti sallapati manteti’ti. ","dn19:38.6":"Na kho panaham brahmanam passami, na brahmuna sakacchemi, na brahmuna sallapami, na brahmuna mantemi. ","dn19:38.7":"Sutam kho pana metam brahmananam vuddhanam mahallakanam acariyapacariyanam bhasamananam: ","dn19:38.8":"‘yo vassike cattaro mase patisalliyati, karunam jhanam jhayati, so brahmanam passati brahmuna sakaccheti brahmuna sallapati brahmuna manteti’ti. ","dn19:38.9":"Yannunaham vassike cattaro mase patisalliyeyyam, karunam jhanam jhayeyyan”ti. ","dn19:39.1":"Atha kho, bho, mahagovindo brahmano yena renu raja tenupasankami; upasankamitva renum rajanam etadavoca: ","dn19:39.2":"“mayham kho, bho, evam kalyano kittisaddo abbhuggato: ","dn19:39.3":"‘sakkhi mahagovindo brahmano brahmanam passati, sakkhi mahagovindo brahmano brahmuna sakaccheti sallapati manteti’ti. ","dn19:39.4":"Na kho panaham, bho, brahmanam passami, na brahmuna sakacchemi, na brahmuna sallapami, na brahmuna mantemi. ","dn19:39.5":"Sutam kho pana metam brahmananam vuddhanam mahallakanam acariyapacariyanam bhasamananam: ","dn19:39.6":"‘yo vassike cattaro mase patisalliyati, karunam jhanam jhayati, so brahmanam passati, brahmuna sakaccheti brahmuna sallapati brahmuna manteti’ti. ","dn19:39.7":"Icchamaham, bho, vassike cattaro mase patisalliyitum, karunam jhanam jhayitum; ","dn19:39.8":"namhi kenaci upasankamitabbo annatra ekena bhattabhiharena”ti. ","dn19:39.9":"“Yassadani bhavam govindo kalam mannati”ti. ","dn19:40.1":"Atha kho, bho, mahagovindo brahmano yena te cha khattiya tenupasankami; upasankamitva te cha khattiye etadavoca: ","dn19:40.2":"“mayham kho, bho, evam kalyano kittisaddo abbhuggato: ","dn19:40.3":"‘sakkhi mahagovindo brahmano brahmanam passati, sakkhi mahagovindo brahmano brahmuna sakaccheti sallapati manteti’ti. ","dn19:40.4":"Na kho panaham, bho, brahmanam passami, na brahmuna sakacchemi, na brahmuna sallapami, na brahmuna mantemi. ","dn19:40.5":"Sutam kho pana metam brahmananam vuddhanam mahallakanam acariyapacariyanam bhasamananam, ","dn19:40.6":"‘yo vassike cattaro mase patisalliyati, karunam jhanam jhayati, so brahmanam passati brahmuna sakaccheti brahmuna sallapati brahmuna manteti’ti. ","dn19:40.7":"Icchamaham, bho, vassike cattaro mase patisalliyitum, karunam jhanam jhayitum; ","dn19:40.8":"namhi kenaci upasankamitabbo annatra ekena bhattabhiharena”ti. ","dn19:40.9":"“Yassadani bhavam govindo kalam mannati”ti. ","dn19:41.1":"Atha kho, bho, mahagovindo brahmano yena te satta ca brahmanamahasala satta ca nhatakasatani tenupasankami; upasankamitva te satta ca brahmanamahasale satta ca nhatakasatani etadavoca: ","dn19:41.2":"“mayham kho, bho, evam kalyano kittisaddo abbhuggato: ","dn19:41.3":"‘sakkhi mahagovindo brahmano brahmanam passati, sakkhi mahagovindo brahmano brahmuna sakaccheti sallapati manteti’ti. ","dn19:41.4":"Na kho panaham, bho, brahmanam passami, na brahmuna sakacchemi, na brahmuna sallapami, na brahmuna mantemi. ","dn19:41.5":"Sutam kho pana metam brahmananam vuddhanam mahallakanam acariyapacariyanam bhasamananam: ","dn19:41.6":"‘yo vassike cattaro mase patisalliyati, karunam jhanam jhayati, so brahmanam passati, brahmuna sakaccheti, brahmuna sallapati, brahmuna manteti’ti. ","dn19:41.7":"Tena hi, bho, yathasute yathapariyatte mante vittharena sajjhayam karotha, annamannanca mante vacetha; ","dn19:41.8":"icchamaham, bho, vassike cattaro mase patisalliyitum, karunam jhanam jhayitum; ","dn19:41.9":"namhi kenaci upasankamitabbo annatra ekena bhattabhiharena”ti. ","dn19:41.10":"“Yassadani bhavam govindo kalam mannati”ti. ","dn19:42.1":"Atha kho, bho, mahagovindo brahmano yena cattarisa bhariya sadisiyo tenupasankami; upasankamitva cattarisa bhariya sadisiyo etadavoca: ","dn19:42.2":"“mayham kho, bhoti, evam kalyano kittisaddo abbhuggato: ","dn19:42.3":"‘sakkhi mahagovindo brahmano brahmanam passati, sakkhi mahagovindo brahmano brahmuna sakaccheti sallapati manteti’ti. ","dn19:42.4":"Na kho panaham, bhoti, brahmanam passami, na brahmuna sakacchemi, na brahmuna sallapami, na brahmuna mantemi. ","dn19:42.5":"Sutam kho pana metam brahmananam vuddhanam mahallakanam acariyapacariyanam bhasamananam ","dn19:42.6":"‘yo vassike cattaro mase patisalliyati, karunam jhanam jhayati, so brahmanam passati, brahmuna sakaccheti, brahmuna sallapati, brahmuna manteti’ti, ","dn19:42.7":"icchamaham, bhoti, vassike cattaro mase patisalliyitum, karunam jhanam jhayitum; ","dn19:42.8":"namhi kenaci upasankamitabbo annatra ekena bhattabhiharena”ti. ","dn19:42.9":"“Yassadani bhavam govindo kalam mannati”ti. ","dn19:43.1":"Atha kho, bho, mahagovindo brahmano puratthimena nagarassa navam sandhagaram karapetva vassike cattaro mase patisalliyi, karunam jhanam jhayi; ","dn19:43.2":"nassudha koci upasankamati annatra ekena bhattabhiharena. ","dn19:43.3":"Atha kho, bho, mahagovindassa brahmanassa catunnam masanam accayena ahudeva ukkanthana ahu paritassana: ","dn19:43.4":"“sutam kho pana metam brahmananam vuddhanam mahallakanam acariyapacariyanam bhasamananam: ","dn19:43.5":"‘yo vassike cattaro mase patisalliyati, karunam jhanam jhayati, so brahmanam passati, brahmuna sakaccheti brahmuna sallapati brahmuna manteti’ti. ","dn19:43.6":"Na kho panaham brahmanam passami, na brahmuna sakacchemi na brahmuna sallapami na brahmuna mantemi”ti. ","dn19:44.0":"6.3. Brahmunasakaccha ","dn19:44.1":"Atha kho, bho, brahma sanankumaro mahagovindassa brahmanassa cetasa cetoparivitakkamannaya—seyyathapi nama balava puriso saminjitam va baham pasareyya, pasaritam va baham saminjeyya; evameva—brahmaloke antarahito mahagovindassa brahmanassa sammukhe paturahosi. ","dn19:44.2":"Atha kho, bho, mahagovindassa brahmanassa ahudeva bhayam ahu chambhitattam ahu lomahamso yatha tam aditthapubbam rupam disva. ","dn19:44.3":"Atha kho, bho, mahagovindo brahmano bhito samviggo lomahatthajato brahmanam sanankumaram gathaya ajjhabhasi: ","dn19:44.4":"“Vannava yasava sirima, ","dn19:44.5":"ko nu tvamasi marisa; ","dn19:44.6":"Ajananta tam pucchama, ","dn19:44.7":"katham janemu tam mayan”ti. ","dn19:44.8":"“Mam ve kumaram jananti, ","dn19:44.9":"brahmaloke sanantanam; ","dn19:44.10":"Sabbe jananti mam deva, ","dn19:44.11":"evam govinda janahi”. ","dn19:44.12":"“Asanam udakam pajjam, ","dn19:44.13":"madhusakanca brahmuno; ","dn19:44.14":"Agghe bhavantam pucchama, ","dn19:44.15":"aggham kurutu no bhavam”. ","dn19:44.16":"“Patigganhama te aggham, ","dn19:44.17":"yam tvam govinda bhasasi; ","dn19:44.18":"Ditthadhammahitatthaya, ","dn19:44.19":"samparaya sukhaya ca; ","dn19:44.20":"Katavakaso pucchassu, ","dn19:44.21":"yam kinci abhipatthitan”ti. ","dn19:45.1":"Atha kho, bho, mahagovindassa brahmanassa etadahosi: ","dn19:45.2":"“katavakaso khomhi brahmuna sanankumarena. ","dn19:45.3":"Kim nu kho aham brahmanam sanankumaram puccheyyam ditthadhammikam va attham samparayikam va”ti? ","dn19:45.4":"Atha kho, bho, mahagovindassa brahmanassa etadahosi: ","dn19:45.5":"“kusalo kho aham ditthadhammikanam atthanam, annepi mam ditthadhammikam attham pucchanti. ","dn19:45.6":"Yannunaham brahmanam sanankumaram samparayikanneva attham puccheyyan”ti. ","dn19:45.7":"Atha kho, bho, mahagovindo brahmano brahmanam sanankumaram gathaya ajjhabhasi: ","dn19:45.8":"“Pucchami brahmanam sanankumaram, ","dn19:45.9":"Kankhi akankhim paravediyesu; ","dn19:45.10":"Katthatthito kimhi ca sikkhamano, ","dn19:45.11":"Pappoti macco amatam brahmalokan”ti. ","dn19:45.12":"“Hitva mamattam manujesu brahme, ","dn19:45.13":"Ekodibhuto karunedhimutto; ","dn19:45.14":"Niramagandho virato methunasma, ","dn19:45.15":"Etthatthito ettha ca sikkhamano; ","dn19:45.16":"Pappoti macco amatam brahmalokan”ti. ","dn19:46.1":"“‘Hitva mamattan’ti aham, bhoto, ajanami. ","dn19:46.2":"Idhekacco appam va bhogakkhandham pahaya mahantam va bhogakkhandham pahaya appam va natiparivattam pahaya mahantam va natiparivattam pahaya kesamassum oharetva kasayani vatthani acchadetva agarasma anagariyam pabbajati, ","dn19:46.3":"iti ‘hitva mamattan’ti aham, bhoto, ajanami. ","dn19:46.4":"‘Ekodibhuto’ti aham, bhoto, ajanami. ","dn19:46.5":"Idhekacco vivittam senasanam bhajati arannam rukkhamulam pabbatam kandaram giriguham susanam vanapattham abbhokasam palalapunjam, ","dn19:46.6":"iti ‘ekodibhuto’ti aham, bhoto, ajanami. ","dn19:46.7":"‘Karunedhimutto’ti aham, bhoto, ajanami. ","dn19:46.8":"Idhekacco karunasahagatena cetasa ekam disam pharitva viharati, tatha dutiyam, tatha tatiyam, tatha catuttham. Iti uddhamadhotiriyam sabbadhi sabbattataya sabbavantam lokam karunasahagatena cetasa vipulena mahaggatena appamanena averena abyapajjena pharitva viharati. ","dn19:46.9":"Iti ‘karunedhimutto’ti aham, bhoto, ajanami. ","dn19:46.10":"Amagandhe ca kho aham, bhoto, bhasamanassa na ajanami. ","dn19:46.11":"Ke amagandha manujesu brahme, ","dn19:46.12":"Ete avidva idha bruhi dhira; ","dn19:46.13":"Kenavata vati paja kurutu, ","dn19:46.14":"Apayika nivutabrahmaloka”ti. ","dn19:46.15":"“Kodho mosavajjam nikati ca dubbho, ","dn19:46.16":"Kadariyata atimano usuya; ","dn19:46.17":"Iccha viviccha parahethana ca, ","dn19:46.18":"Lobho ca doso ca mado ca moho; ","dn19:46.19":"Etesu yutta aniramagandha, ","dn19:46.20":"Apayika nivutabrahmaloka”ti. ","dn19:46.21":"“Yatha kho aham, bhoto, amagandhe bhasamanassa ajanami. Te na sunimmadaya agaram ajjhavasata. ","dn19:46.22":"Pabbajissamaham, bho, agarasma anagariyan”ti. ","dn19:46.23":"“Yassadani bhavam govindo kalam mannati”ti. ","dn19:47.0":"6.4. Renurajaamantana ","dn19:47.1":"Atha kho, bho, mahagovindo brahmano yena renu raja tenupasankami; upasankamitva renum rajanam etadavoca: ","dn19:47.2":"“annam dani bhavam purohitam pariyesatu, yo bhoto rajjam anusasissati. ","dn19:47.3":"Icchamaham, bho, agarasma anagariyam pabbajitum. ","dn19:47.4":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata. ","dn19:47.5":"Pabbajissamaham, bho, agarasma anagariyan”ti. ","dn19:47.6":"“Amantayami rajanam, ","dn19:47.7":"renum bhumipatim aham; ","dn19:47.8":"Tvam pajanassu rajjena, ","dn19:47.9":"naham porohicce rame”. ","dn19:47.10":"“Sace te unam kamehi, ","dn19:47.11":"aham paripurayami te; ","dn19:47.12":"Yo tam himsati varemi, ","dn19:47.13":"bhumisenapati aham; ","dn19:47.14":"Tuvam pita aham putto, ","dn19:47.15":"ma no govinda pajahi”. ","dn19:47.16":"“Namatthi unam kamehi, ","dn19:47.17":"himsita me na vijjati; ","dn19:47.18":"Amanussavaco sutva, ","dn19:47.19":"tasmaham na gahe rame”. ","dn19:47.20":"“Amanusso kathamvanno, ","dn19:47.21":"kim te attham abhasatha; ","dn19:47.22":"Yanca sutva jahasi no, ","dn19:47.23":"gehe amhe ca kevali”. ","dn19:47.24":"“Upavutthassa me pubbe, ","dn19:47.25":"yitthukamassa me sato; ","dn19:47.26":"Aggi pajjalito asi, ","dn19:47.27":"kusapattaparitthato. ","dn19:47.28":"Tato me brahma paturahu, ","dn19:47.29":"brahmaloka sanantano; ","dn19:47.30":"So me panham viyakasi, ","dn19:47.31":"tam sutva na gahe rame”. ","dn19:47.32":"“Saddahami aham bhoto, ","dn19:47.33":"yam tvam govinda bhasasi; ","dn19:47.34":"Amanussavaco sutva, ","dn19:47.35":"katham vattetha annatha. ","dn19:47.36":"Te tam anuvattissama, ","dn19:47.37":"sattha govinda no bhavam; ","dn19:47.38":"Mani yatha veluriyo, ","dn19:47.39":"akaco vimalo subho; ","dn19:47.40":"Evam suddha carissama, ","dn19:47.41":"govindassanusasaneti. ","dn19:47.42":"Sace bhavam govindo agarasma anagariyam pabbajissati, mayampi agarasma anagariyam pabbajissama. ","dn19:47.43":"Atha ya te gati, sa no gati bhavissati”ti. ","dn19:48.0":"6.5. Chakhattiyaamantana ","dn19:48.1":"Atha kho, bho, mahagovindo brahmano yena te cha khattiya tenupasankami; upasankamitva te cha khattiye etadavoca: ","dn19:48.2":"“annam dani bhavanto purohitam pariyesantu, yo bhavantanam rajje anusasissati. ","dn19:48.3":"Icchamaham, bho, agarasma anagariyam pabbajitum. ","dn19:48.4":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata. ","dn19:48.5":"Pabbajissamaham, bho, agarasma anagariyan”ti. ","dn19:49.1":"Atha kho, bho, te cha khattiya ekamantam apakkamma evam samacintesum: ","dn19:49.2":"“ime kho brahmana nama dhanaluddha; ","dn19:49.3":"yannuna mayam mahagovindam brahmanam dhanena sikkheyyama”ti. ","dn19:49.4":"Te mahagovindam brahmanam upasankamitva evamahamsu: ","dn19:49.5":"“samvijjati kho, bho, imesu sattasu rajjesu pahutam sapateyyam, tato bhoto yavatakena attho, tavatakam ahariyatan”ti. ","dn19:49.6":"“Alam, bho, mamapidam pahutam sapateyyam bhavantanamyeva vahasa. ","dn19:49.7":"Tamaham sabbam pahaya agarasma anagariyam pabbajissami. ","dn19:49.8":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata, ","dn19:49.9":"pabbajissamaham, bho, agarasma anagariyan”ti. ","dn19:49.10":"Atha kho, bho, te cha khattiya ekamantam apakkamma evam samacintesum: ","dn19:49.11":"“ime kho brahmana nama itthiluddha; ","dn19:49.12":"yannuna mayam mahagovindam brahmanam itthihi sikkheyyama”ti. ","dn19:49.13":"Te mahagovindam brahmanam upasankamitva evamahamsu: ","dn19:49.14":"“samvijjanti kho, bho, imesu sattasu rajjesu pahuta itthiyo, tato bhoto yavatikahi attho, tavatika aniyatan”ti. ","dn19:49.15":"“Alam, bho, mamapima cattarisa bhariya sadisiyo. ","dn19:49.16":"Tapaham sabba pahaya agarasma anagariyam pabbajissami. ","dn19:49.17":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata, ","dn19:49.18":"pabbajissamaham, bho, agarasma anagariyanti”. ","dn19:50.1":"“Sace bhavam govindo agarasma anagariyam pabbajissati, mayampi agarasma anagariyam pabbajissama, atha ya te gati, sa no gati bhavissati”ti. ","dn19:50.2":"“Sace jahatha kamani, ","dn19:50.3":"yattha satto puthujjano; ","dn19:50.4":"Arambhavho dalha hotha, ","dn19:50.5":"khantibalasamahita. ","dn19:50.6":"Esa maggo ujumaggo, ","dn19:50.7":"esa maggo anuttaro; ","dn19:50.8":"Saddhammo sabbhi rakkhito, ","dn19:50.9":"brahmalokupapattiya”ti. ","dn19:51.1":"“Tena hi bhavam govindo satta vassani agametu. ","dn19:51.2":"Sattannam vassanam accayena mayampi agarasma anagariyam pabbajissama, atha ya te gati, sa no gati bhavissati”ti. ","dn19:51.3":"“Aticiram kho, bho, satta vassani, naham sakkomi, bhavante, satta vassani agametum. ","dn19:51.4":"Ko nu kho pana, bho, janati jivitanam. ","dn19:51.5":"Gamaniyo samparayo, mantayam boddhabbam, kattabbam kusalam, caritabbam brahmacariyam, natthi jatassa amaranam. ","dn19:51.6":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata, ","dn19:51.7":"pabbajissamaham, bho, agarasma anagariyan”ti. ","dn19:52.1":"“Tena hi bhavam govindo chabbassani agametu …pe… ","dn19:52.2":"panca vassani agametu … ","dn19:52.3":"cattari vassani agametu … ","dn19:52.4":"tini vassani agametu … ","dn19:52.5":"dve vassani agametu … ","dn19:52.6":"ekam vassam agametu, ekassa vassassa accayena mayampi agarasma anagariyam pabbajissama, atha ya te gati, sa no gati bhavissati”ti. ","dn19:53.1":"“Aticiram kho, bho, ekam vassam, naham sakkomi bhavante ekam vassam agametum. ","dn19:53.2":"Ko nu kho pana, bho, janati jivitanam. ","dn19:53.3":"Gamaniyo samparayo, mantayam boddhabbam, kattabbam kusalam, caritabbam brahmacariyam, natthi jatassa amaranam. ","dn19:53.4":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata, ","dn19:53.5":"pabbajissamaham, bho, agarasma anagariyan”ti. ","dn19:53.6":"“Tena hi bhavam govindo satta masani agametu, sattannam masanam accayena mayampi agarasma anagariyam pabbajissama, atha ya te gati, sa no gati bhavissati”ti. ","dn19:54.1":"“Aticiram kho, bho, satta masani, naham sakkomi bhavante satta masani agametum. ","dn19:54.2":"Ko nu kho pana, bho, janati jivitanam. ","dn19:54.3":"Gamaniyo samparayo, mantayam boddhabbam, kattabbam kusalam, caritabbam brahmacariyam, natthi jatassa amaranam. ","dn19:54.4":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata, ","dn19:54.5":"pabbajissamaham, bho, agarasma anagariyan”ti. ","dn19:54.6":"“Tena hi bhavam govindo cha masani agametu …pe… ","dn19:54.7":"panca masani agametu … ","dn19:54.8":"cattari masani agametu … ","dn19:54.9":"tini masani agametu … ","dn19:54.10":"dve masani agametu … ","dn19:54.11":"ekam masam agametu … ","dn19:54.12":"addhamasam agametu, addhamasassa accayena mayampi agarasma anagariyam pabbajissama, atha ya te gati, sa no gati bhavissati”ti. ","dn19:55.1":"“Aticiram kho, bho, addhamaso, naham sakkomi bhavante addhamasam agametum. ","dn19:55.2":"Ko nu kho pana, bho, janati jivitanam. ","dn19:55.3":"Gamaniyo samparayo, mantayam boddhabbam, kattabbam kusalam, caritabbam brahmacariyam, natthi jatassa amaranam. ","dn19:55.4":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata, ","dn19:55.5":"pabbajissamaham, bho, agarasma anagariyan”ti. ","dn19:55.6":"“Tena hi bhavam govindo sattaham agametu, yava mayam sake puttabhataro rajjena anusasissama, sattahassa accayena mayampi agarasma anagariyam pabbajissama, atha ya te gati, sa no gati bhavissati”ti. ","dn19:55.7":"“Na ciram kho, bho, sattaham, agamessamaham bhavante sattahan”ti. ","dn19:56.0":"6.6. Brahmanamahasaladinamamantana ","dn19:56.1":"Atha kho, bho, mahagovindo brahmano yena te satta ca brahmanamahasala satta ca nhatakasatani tenupasankami; upasankamitva te satta ca brahmanamahasale satta ca nhatakasatani etadavoca: ","dn19:56.2":"“annam dani bhavanto acariyam pariyesantu, yo bhavantanam mante vacessati. ","dn19:56.3":"Icchamaham, bho, agarasma anagariyam pabbajitum. ","dn19:56.4":"Yatha kho pana me sutam brahmuno amagandhe bhasamanassa. Te na sunimmadaya agaram ajjhavasata, ","dn19:56.5":"pabbajissamaham, bho, agarasma anagariyan”ti. ","dn19:56.6":"“Ma bhavam govindo agarasma anagariyam pabbaji. ","dn19:56.7":"Pabbajja, bho, appesakkha ca appalabha ca; ","dn19:56.8":"brahmannam mahesakkhanca mahalabhanca”ti. ","dn19:56.9":"“Ma bhavanto evam avacuttha: ‘pabbajja appesakkha ca appalabha ca, brahmannam mahesakkhanca mahalabhanca’ti. ","dn19:56.10":"Ko nu kho, bho, annatra maya mahesakkhataro va mahalabhataro va. ","dn19:56.11":"Ahanhi, bho, etarahi rajava rannam brahmava brahmananam devatava gahapatikanam. ","dn19:56.12":"Tamaham sabbam pahaya agarasma anagariyam pabbajissami. ","dn19:56.13":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata. ","dn19:56.14":"Pabbajissamaham, bho, agarasma anagariyan”ti. ","dn19:56.15":"“Sace bhavam govindo agarasma anagariyam pabbajissati, mayampi agarasma anagariyam pabbajissama, atha ya te gati, sa no gati bhavissati”ti. ","dn19:57.0":"6.7. Bhariyanamamantana ","dn19:57.1":"Atha kho, bho, mahagovindo brahmano yena cattarisa bhariya sadisiyo tenupasankami; upasankamitva cattarisa bhariya sadisiyo etadavoca: ","dn19:57.2":"“ya bhotinam icchati, sakani va natikulani gacchatu annam va bhattaram pariyesatu. ","dn19:57.3":"Icchamaham, bhoti, agarasma anagariyam pabbajitum. ","dn19:57.4":"Yatha kho pana me sutam brahmuno amagandhe bhasamanassa, te na sunimmadaya agaram ajjhavasata. ","dn19:57.5":"Pabbajissamaham, bhoti, agarasma anagariyan”ti. ","dn19:57.6":"“Tvanneva no nati natikamanam, tvam pana bhatta bhattukamanam. ","dn19:57.7":"Sace bhavam govindo agarasma anagariyam pabbajissati, mayampi agarasma anagariyam pabbajissama, atha ya te gati, sa no gati bhavissati”ti. ","dn19:58.0":"6.8. Mahagovindapabbajja ","dn19:58.1":"Atha kho, bho, mahagovindo brahmano tassa sattahassa accayena kesamassum oharetva kasayani vatthani acchadetva agarasma anagariyam pabbaji. ","dn19:58.2":"Pabbajitam pana mahagovindam brahmanam satta ca rajano khattiya muddhavasitta satta ca brahmanamahasala satta ca nhatakasatani cattarisa ca bhariya sadisiyo anekani ca khattiyasahassani anekani ca brahmanasahassani anekani ca gahapatisahassani anekehi ca itthagarehi itthiyo kesamassum oharetva kasayani vatthani acchadetva mahagovindam brahmanam agarasma anagariyam pabbajitam anupabbajimsu. ","dn19:58.3":"Taya sudam, bho, parisaya parivuto mahagovindo brahmano gamanigamarajadhanisu carikam carati. ","dn19:58.4":"Yam kho pana, bho, tena samayena mahagovindo brahmano gamam va nigamam va upasankamati, tattha rajava hoti rannam, brahmava brahmananam, devatava gahapatikanam. ","dn19:58.5":"Tena kho pana samayena manussa khipanti va upakkhalanti va. ","dn19:58.6":"Te evamahamsu: ","dn19:58.7":"“namatthu mahagovindassa brahmanassa, namatthu satta purohitassa”ti. ","dn19:59.1":"Mahagovindo, bho, brahmano mettasahagatena cetasa ekam disam pharitva vihasi, tatha dutiyam, tatha tatiyam, tatha catuttham. Iti uddhamadho tiriyam sabbadhi sabbattataya sabbavantam lokam mettasahagatena cetasa vipulena mahaggatena appamanena averena abyapajjena pharitva vihasi. ","dn19:59.2":"Karunasahagatena cetasa …pe… ","dn19:59.3":"muditasahagatena cetasa …pe… ","dn19:59.4":"upekkhasahagatena cetasa …pe… abyapajjena pharitva vihasi. ","dn19:59.5":"Savakananca brahmalokasahabyataya maggam desesi. ","dn19:60.1":"Ye kho pana, bho, tena samayena mahagovindassa brahmanassa savaka sabbenasabbam sasanam ajanimsu. ","dn19:60.2":"Te kayassa bheda param marana sugatim brahmalokam upapajjimsu. ","dn19:60.3":"Ye na sabbenasabbam sasanam ajanimsu, te kayassa bheda param marana appekacce paranimmitavasavattinam devanam sahabyatam upapajjimsu; ","dn19:60.4":"appekacce nimmanaratinam devanam sahabyatam upapajjimsu; ","dn19:60.5":"appekacce tusitanam devanam sahabyatam upapajjimsu; ","dn19:60.6":"appekacce yamanam devanam sahabyatam upapajjimsu; ","dn19:60.7":"appekacce tavatimsanam devanam sahabyatam upapajjimsu; ","dn19:60.8":"appekacce catumaharajikanam devanam sahabyatam upapajjimsu; ","dn19:60.9":"ye sabbanihinam kayam paripuresum te gandhabbakayam paripuresum. ","dn19:60.10":"Iti kho, bho, sabbesamyeva tesam kulaputtanam amogha pabbajja ahosi avanjha saphala saudraya’ti. ","dn19:60.11":"Sarati tam bhagava”ti? ","dn19:61.1":"“Saramaham, pancasikha. ","dn19:61.2":"Aham tena samayena mahagovindo brahmano ahosim. ","dn19:61.3":"Aham tesam savakanam brahmalokasahabyataya maggam desesim. ","dn19:61.4":"Tam kho pana me, pancasikha, brahmacariyam na nibbidaya na viragaya na nirodhaya na upasamaya na abhinnaya na sambodhaya na nibbanaya samvattati, yavadeva brahmalokupapattiya. ","dn19:61.5":"Idam kho pana me, pancasikha, brahmacariyam ekantanibbidaya viragaya nirodhaya upasamaya abhinnaya sambodhaya nibbanaya samvattati. ","dn19:61.6":"Katamanca tam, pancasikha, brahmacariyam ekantanibbidaya viragaya nirodhaya upasamaya abhinnaya sambodhaya nibbanaya samvattati? ","dn19:61.7":"Ayameva ariyo atthangiko maggo. ","dn19:61.8":"Seyyathidam—sammaditthi sammasankappo sammavaca sammakammanto sammaajivo sammavayamo sammasati sammasamadhi. ","dn19:61.9":"Idam kho tam, pancasikha, brahmacariyam ekantanibbidaya viragaya nirodhaya upasamaya abhinnaya sambodhaya nibbanaya samvattati. ","dn19:62.1":"Ye kho pana me, pancasikha, savaka sabbenasabbam sasanam ajananti, te asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharanti; ","dn19:62.2":"ye na sabbenasabbam sasanam ajananti, te pancannam orambhagiyanam samyojananam parikkhaya opapatika honti tattha parinibbayino anavattidhamma tasma loka. ","dn19:62.3":"Ye na sabbenasabbam sasanam ajananti, appekacce tinnam samyojananam parikkhaya ragadosamohanam tanutta sakadagamino honti sakideva imam lokam agantva dukkhassantam karissanti. ","dn19:62.4":"Ye na sabbenasabbam sasanam ajananti, appekacce tinnam samyojananam parikkhaya sotapanna honti avinipatadhamma niyata sambodhiparayana. ","dn19:62.5":"Iti kho, pancasikha, sabbesamyeva imesam kulaputtanam amogha pabbajja avanjha saphala saudraya”ti. ","dn19:62.6":"Idamavoca bhagava. ","dn19:62.7":"Attamano pancasikho gandhabbaputto bhagavato bhasitam abhinanditva anumoditva bhagavantam abhivadetva padakkhinam katva tatthevantaradhayiti. ","dn19:62.8":"Mahagovindasuttam nitthitam chattham. "}