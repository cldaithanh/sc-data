{"sn47.2:0.1":"Samyutta Nikaya 47.2 ","sn47.2:0.2":"1. Ambapalivagga ","sn47.2:0.3":"Satisutta ","sn47.2:1.1":"Ekam samayam bhagava vesaliyam viharati ambapalivane. ","sn47.2:1.2":"Tatra kho bhagava bhikkhu amantesi: ","sn47.2:1.3":"“bhikkhavo”ti. ","sn47.2:1.4":"“Bhadante”ti te bhikkhu bhagavato paccassosum. ","sn47.2:1.5":"Bhagava etadavoca: ","sn47.2:2.1":"“Sato, bhikkhave, bhikkhu vihareyya sampajano. ","sn47.2:2.2":"Ayam vo amhakam anusasani. ","sn47.2:2.3":"Kathanca, bhikkhave, bhikkhu sato hoti? ","sn47.2:2.4":"Idha, bhikkhave, bhikkhu kaye kayanupassi viharati atapi sampajano satima, vineyya loke abhijjhadomanassam; ","sn47.2:2.5":"vedanasu …pe… ","sn47.2:2.6":"citte …pe… ","sn47.2:2.7":"dhammesu dhammanupassi viharati atapi sampajano satima, vineyya loke abhijjhadomanassam. ","sn47.2:2.8":"Evam kho, bhikkhave, bhikkhu sato hoti. ","sn47.2:3.1":"Kathanca, bhikkhave, bhikkhu sampajano hoti? ","sn47.2:3.2":"Idha, bhikkhave, bhikkhu abhikkante patikkante sampajanakari hoti, alokite vilokite sampajanakari hoti, saminjite pasarite sampajanakari hoti, sanghatipattacivaradharane sampajanakari hoti, asite pite khayite sayite sampajanakari hoti, uccarapassavakamme sampajanakari hoti, gate thite nisinne sutte jagarite bhasite tunhibhave sampajanakari hoti. ","sn47.2:3.3":"Evam kho, bhikkhave, bhikkhu sampajanakari hoti. ","sn47.2:3.4":"Sato, bhikkhave, bhikkhu vihareyya sampajano. ","sn47.2:3.5":"Ayam vo amhakam anusasani”ti. ","sn47.2:3.6":"Dutiyam. "}