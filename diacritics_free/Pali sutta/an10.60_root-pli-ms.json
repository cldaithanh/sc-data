{"an10.60:0.1":"Anguttara Nikaya 10.60 ","an10.60:0.2":"6. Sacittavagga ","an10.60:0.3":"Girimanandasutta ","an10.60:1.1":"Ekam samayam bhagava savatthiyam viharati jetavane anathapindikassa arame. ","an10.60:1.2":"Tena kho pana samayena ayasma girimanando abadhiko hoti dukkhito balhagilano. ","an10.60:1.3":"Atha kho ayasma anando yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinno kho ayasma anando bhagavantam etadavoca: ","an10.60:2.1":"“Ayasma, bhante, girimanando abadhiko hoti dukkhito balhagilano. ","an10.60:2.2":"Sadhu, bhante, bhagava yenayasma girimanando tenupasankamatu anukampam upadaya”ti. ","an10.60:2.3":"“Sace kho tvam, ananda, girimanandassa bhikkhuno dasa sanna bhaseyyasi, thanam kho panetam vijjati yam girimanandassa bhikkhuno dasa sanna sutva so abadho thanaso patippassambheyya. ","an10.60:3.1":"Katama dasa? ","an10.60:3.2":"Aniccasanna, anattasanna, asubhasanna, adinavasanna, pahanasanna, viragasanna, nirodhasanna, sabbaloke anabhiratasanna, sabbasankharesu anicchasanna, anapanassati. ","an10.60:4.1":"Katama cananda, aniccasanna? ","an10.60:4.2":"Idhananda, bhikkhu arannagato va rukkhamulagato va sunnagaragato va iti patisancikkhati: ","an10.60:4.3":"‘rupam aniccam, vedana anicca, sanna anicca, sankhara anicca, vinnanam aniccan’ti. ","an10.60:4.4":"Iti imesu pancasu upadanakkhandhesu aniccanupassi viharati. ","an10.60:4.5":"Ayam vuccatananda, aniccasanna. ","an10.60:5.1":"Katama cananda, anattasanna? ","an10.60:5.2":"Idhananda, bhikkhu arannagato va rukkhamulagato va sunnagaragato va iti patisancikkhati: ","an10.60:5.3":"‘cakkhu anatta, rupa anatta, sotam anatta, sadda anatta, ghanam anatta, gandha anatta, jivha anatta, rasa anatta, kaya anatta, photthabba anatta, mano anatta, dhamma anatta’ti. ","an10.60:5.4":"Iti imesu chasu ajjhattikabahiresu ayatanesu anattanupassi viharati. ","an10.60:5.5":"Ayam vuccatananda, anattasanna. ","an10.60:6.1":"Katama cananda, asubhasanna? ","an10.60:6.2":"Idhananda, bhikkhu imameva kayam uddham padatala adho kesamatthaka tacapariyantam puram nanappakarassa asucino paccavekkhati: ","an10.60:6.3":"‘atthi imasmim kaye kesa loma nakha danta taco, mamsam nharu atthi atthiminjam vakkam, hadayam yakanam kilomakam pihakam papphasam, antam antagunam udariyam karisam, pittam semham pubbo lohitam sedo medo, assu vasa khelo singhanika lasika muttan’ti. ","an10.60:6.4":"Iti imasmim kaye asubhanupassi viharati. ","an10.60:6.5":"Ayam vuccatananda, asubhasanna. ","an10.60:7.1":"Katama cananda, adinavasanna? ","an10.60:7.2":"Idhananda, bhikkhu arannagato va rukkhamulagato va sunnagaragato va iti patisancikkhati: ","an10.60:7.3":"‘bahudukkho kho ayam kayo bahuadinavo. Iti imasmim kaye vividha abadha uppajjanti, seyyathidam—","an10.60:7.4":"cakkhurogo sotarogo ghanarogo jivharogo kayarogo sisarogo kannarogo mukharogo dantarogo ottharogo kaso saso pinaso daho jaro kucchirogo muccha pakkhandika sula visucika kuttham gando kilaso soso apamaro daddu kandu kacchu nakhasa vitacchika lohitam pittam madhumeho amsa pilaka bhagandala pittasamutthana abadha semhasamutthana abadha vatasamutthana abadha sannipatika abadha utuparinamaja abadha visamapariharaja abadha opakkamika abadha kammavipakaja abadha sitam unham jighaccha pipasa uccaro passavo’ti. ","an10.60:7.5":"Iti imasmim kaye adinavanupassi viharati. ","an10.60:7.6":"Ayam vuccatananda, adinavasanna. ","an10.60:8.1":"Katama cananda, pahanasanna? ","an10.60:8.2":"Idhananda, bhikkhu uppannam kamavitakkam nadhivaseti, pajahati, vinodeti, byantikaroti, anabhavam gameti. Uppannam byapadavitakkam nadhivaseti, pajahati, vinodeti, byantikaroti, anabhavam gameti. Uppannam vihimsavitakkam nadhivaseti, pajahati, vinodeti, byantikaroti, anabhavam gameti. Uppannuppanne papake akusale dhamme nadhivaseti, pajahati, vinodeti, byantikaroti, anabhavam gameti. ","an10.60:8.3":"Ayam vuccatananda, pahanasanna. ","an10.60:9.1":"Katama cananda, viragasanna? ","an10.60:9.2":"Idhananda, bhikkhu arannagato va rukkhamulagato va sunnagaragato va iti patisancikkhati: ","an10.60:9.3":"‘etam santam etam panitam yadidam sabbasankharasamatho sabbupadhippatinissaggo tanhakkhayo virago nibbanan’ti. ","an10.60:9.4":"Ayam vuccatananda, viragasanna. ","an10.60:10.1":"Katama cananda, nirodhasanna? ","an10.60:10.2":"Idhananda, bhikkhu arannagato va rukkhamulagato va sunnagaragato va iti patisancikkhati: ","an10.60:10.3":"‘etam santam etam panitam yadidam sabbasankharasamatho sabbupadhippatinissaggo tanhakkhayo nirodho nibbanan’ti. ","an10.60:10.4":"Ayam vuccatananda, nirodhasanna. ","an10.60:11.1":"Katama cananda, sabbaloke anabhiratasanna? ","an10.60:11.2":"Idhananda, bhikkhu ye loke upadana cetaso adhitthanabhinivesanusaya, te pajahanto viharati anupadiyanto. ","an10.60:11.3":"Ayam vuccatananda, sabbaloke anabhiratasanna. ","an10.60:12.1":"Katama cananda, sabbasankharesu anicchasanna? ","an10.60:12.2":"Idhananda, bhikkhu sabbasankharesu attiyati harayati jigucchati. ","an10.60:12.3":"Ayam vuccatananda, sabbasankharesu anicchasanna. ","an10.60:13.1":"Katama cananda, anapanassati? ","an10.60:13.2":"Idhananda, bhikkhu arannagato va rukkhamulagato va sunnagaragato va nisidati pallankam abhujitva ujum kayam panidhaya parimukham satim upatthapetva. ","an10.60:13.3":"So satova assasati satova passasati. ","an10.60:13.4":"Digham va assasanto ‘digham assasami’ti pajanati. Digham va passasanto ‘digham passasami’ti pajanati. ","an10.60:13.5":"Rassam va assasanto ‘rassam assasami’ti pajanati. Rassam va passasanto ‘rassam passasami’ti pajanati. ","an10.60:13.6":"‘Sabbakayapatisamvedi assasissami’ti sikkhati. ‘Sabbakayapatisamvedi passasissami’ti sikkhati. ","an10.60:13.7":"‘Passambhayam kayasankharam assasissami’ti sikkhati. ‘Passambhayam kayasankharam passasissami’ti sikkhati. ","an10.60:13.8":"‘Pitipatisamvedi assasissami’ti sikkhati. ‘Pitipatisamvedi passasissami’ti sikkhati. ","an10.60:13.9":"‘Sukhapatisamvedi assasissami’ti sikkhati. ‘Sukhapatisamvedi passasissami’ti sikkhati. ","an10.60:13.10":"‘Cittasankharapatisamvedi assasissami’ti sikkhati. ‘Cittasankharapatisamvedi passasissami’ti sikkhati. ","an10.60:13.11":"‘Passambhayam cittasankharam assasissami’ti sikkhati. ‘Passambhayam cittasankharam passasissami’ti sikkhati. ","an10.60:13.12":"‘Cittapatisamvedi assasissami’ti sikkhati. ‘Cittapatisamvedi passasissami’ti sikkhati. ","an10.60:13.13":"Abhippamodayam cittam …pe… ","an10.60:13.14":"samadaham cittam …pe… ","an10.60:13.15":"vimocayam cittam …pe… ","an10.60:13.16":"aniccanupassi …pe… ","an10.60:13.17":"viraganupassi …pe… ","an10.60:13.18":"nirodhanupassi …pe… ","an10.60:13.19":"‘patinissagganupassi assasissami’ti sikkhati. ‘Patinissagganupassi passasissami’ti sikkhati. ","an10.60:13.20":"Ayam vuccatananda, anapanassati. ","an10.60:14.1":"Sace kho tvam, ananda, girimanandassa bhikkhuno ima dasa sanna bhaseyyasi, thanam kho panetam vijjati yam girimanandassa bhikkhuno ima dasa sanna sutva so abadho thanaso patippassambheyya”ti. ","an10.60:15.1":"Atha kho ayasma anando bhagavato santike ima dasa sanna uggahetva yenayasma girimanando tenupasankami; upasankamitva ayasmato girimanandassa ima dasa sanna abhasi. ","an10.60:15.2":"Atha kho ayasmato girimanandassa dasa sanna sutva so abadho thanaso patippassambhi. ","an10.60:15.3":"Vutthahi cayasma girimanando tamha abadha. Tatha pahino ca panayasmato girimanandassa so abadho ahositi. ","an10.60:15.4":"Dasamam. ","an10.60:15.5":"Sacittavaggo pathamo. ","an10.60:16.0":"Tassuddanam ","an10.60:16.1":"Sacittanca sariputta, ","an10.60:16.2":"thiti ca samathena ca; ","an10.60:16.3":"Parihano ca dve sanna, ","an10.60:16.4":"mula pabbajitam giriti. "}