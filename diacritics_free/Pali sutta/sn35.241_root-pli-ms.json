{"sn35.241:0.1":"Samyutta Nikaya 35.241 ","sn35.241:0.2":"19. Asivisavagga ","sn35.241:0.3":"Pathamadarukkhandhopamasutta ","sn35.241:1.1":"Ekam samayam bhagava kosambiyam viharati gangaya nadiya tire. ","sn35.241:1.2":"Addasa kho bhagava mahantam darukkhandham gangaya nadiya sotena vuyhamanam. ","sn35.241:1.3":"Disvana bhikkhu amantesi: ","sn35.241:1.4":"“passatha no tumhe, bhikkhave, amum mahantam darukkhandham gangaya nadiya sotena vuyhamanan”ti? ","sn35.241:1.5":"“Evam, bhante”. ","sn35.241:1.6":"“Sace so, bhikkhave, darukkhandho na orimam tiram upagacchati, na parimam tiram upagacchati, na majjhe samsidissati, na thale ussidissati, na manussaggaho gahessati, na amanussaggaho gahessati, na avattaggaho gahessati, na antoputi bhavissati; ","sn35.241:1.7":"evanhi so, bhikkhave, darukkhandho samuddaninno bhavissati samuddapono samuddapabbharo. ","sn35.241:1.8":"Tam kissa hetu? ","sn35.241:1.9":"Samuddaninno, bhikkhave, gangaya nadiya soto samuddapono samuddapabbharo. ","sn35.241:2.1":"Evameva kho, bhikkhave, sace tumhepi na orimam tiram upagacchatha, na parimam tiram upagacchatha; ","sn35.241:2.2":"na majjhe samsidissatha, na thale ussidissatha, na manussaggaho gahessati, na amanussaggaho gahessati, na avattaggaho gahessati, na antoputi bhavissatha; ","sn35.241:2.3":"evam tumhe, bhikkhave, nibbananinna bhavissatha nibbanapona nibbanapabbhara. ","sn35.241:2.4":"Tam kissa hetu? ","sn35.241:2.5":"Nibbananinna, bhikkhave, sammaditthi nibbanapona nibbanapabbhara”ti. ","sn35.241:2.6":"Evam vutte, annataro bhikkhu bhagavantam etadavoca: ","sn35.241:2.7":"“kim nu kho, bhante, orimam tiram, kim parimam tiram, ko majjhe samsado, ko thale ussado, ko manussaggaho, ko amanussaggaho, ko avattaggaho, ko antoputibhavo”ti? ","sn35.241:3.1":"“‘Orimam tiran’ti kho, bhikkhu, channetam ajjhattikanam ayatananam adhivacanam. ","sn35.241:3.2":"‘Parimam tiran’ti kho, bhikkhu, channetam bahiranam ayatananam adhivacanam. ","sn35.241:3.3":"‘Majjhe samsado’ti kho, bhikkhu, nandiragassetam adhivacanam. ","sn35.241:3.4":"‘Thale ussado’ti kho, bhikkhu, asmimanassetam adhivacanam. ","sn35.241:4.1":"Katamo ca, bhikkhu, manussaggaho? ","sn35.241:4.2":"Idha, bhikkhu, gihihi samsattho viharati, sahanandi sahasoki, sukhitesu sukhito, dukkhitesu dukkhito, uppannesu kiccakaraniyesu attana tesu yogam apajjati. ","sn35.241:4.3":"Ayam vuccati, bhikkhu, manussaggaho. ","sn35.241:5.1":"Katamo ca, bhikkhu, amanussaggaho? ","sn35.241:5.2":"Idha, bhikkhu, ekacco annataram devanikayam panidhaya brahmacariyam carati: ‘iminaham silena va vatena va tapena va brahmacariyena va devo va bhavissami devannataro va’ti. ","sn35.241:5.3":"Ayam vuccati, bhikkhu, amanussaggaho. ","sn35.241:5.4":"‘Avattaggaho’ti kho, bhikkhu, pancannetam kamagunanam adhivacanam. ","sn35.241:6.1":"Katamo ca, bhikkhu, antoputibhavo? ","sn35.241:6.2":"Idha, bhikkhu, ekacco dussilo hoti papadhammo asucisankassarasamacaro paticchannakammanto assamano samanapatinno abrahmacari brahmacaripatinno antoputi avassuto kasambujato. ","sn35.241:6.3":"Ayam vuccati, bhikkhu, ‘antoputibhavo’”ti. ","sn35.241:7.1":"Tena kho pana samayena nando gopalako bhagavato avidure thito hoti. ","sn35.241:7.2":"Atha kho nando gopalako bhagavantam etadavoca: ","sn35.241:7.3":"“aham kho, bhante, na orimam tiram upagacchami, na parimam tiram upagacchami, na majjhe samsidissami, na thale ussidissami, na mam manussaggaho gahessati, na amanussaggaho gahessati, na avattaggaho gahessati, na antoputi bhavissami. ","sn35.241:7.4":"Labheyyaham, bhante, bhagavato santike pabbajjam, labheyyam upasampadan”ti. ","sn35.241:7.5":"“Tena hi tvam, nanda, samikanam gavo niyyatehi”ti. ","sn35.241:7.6":"“Gamissanti, bhante, gavo vacchagiddhiniyo”ti. ","sn35.241:7.7":"“Niyyateheva tvam, nanda, samikanam gavo”ti. ","sn35.241:7.8":"Atha kho nando gopalako samikanam gavo niyyatetva yena bhagava tenupasankami; upasankamitva bhagavantam etadavoca: ","sn35.241:7.9":"“niyyatita, bhante, samikanam gavo. ","sn35.241:7.10":"Labheyyaham, bhante, bhagavato santike pabbajjam, labheyyam upasampadan”ti. ","sn35.241:7.11":"Alattha kho nando gopalako bhagavato santike pabbajjam, alattha upasampadam. ","sn35.241:7.12":"Acirupasampanno ca panayasma nando eko vupakattho …pe… ","sn35.241:7.13":"annataro ca panayasma nando arahatam ahositi. ","sn35.241:7.14":"Catuttham. "}