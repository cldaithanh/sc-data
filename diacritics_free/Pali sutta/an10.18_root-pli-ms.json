{"an10.18:0.1":"Anguttara Nikaya 10.18 ","an10.18:0.2":"2. Nathavagga ","an10.18:0.3":"Dutiyanathasutta ","an10.18:1.1":"Evam me sutam—","an10.18:1.2":"ekam samayam bhagava savatthiyam viharati jetavane anathapindikassa arame. ","an10.18:1.3":"Tatra kho bhagava bhikkhu amantesi: ","an10.18:1.4":"“bhikkhavo”ti. ","an10.18:1.5":"“Bhadante”ti te bhikkhu bhagavato paccassosum. ","an10.18:1.6":"Bhagava etadavoca: ","an10.18:2.1":"“Sanatha, bhikkhave, viharatha, ma anatha. ","an10.18:2.2":"Dukkham, bhikkhave, anatho viharati. ","an10.18:2.3":"Dasayime, bhikkhave, nathakarana dhamma. ","an10.18:2.4":"Katame dasa? ","an10.18:2.5":"Idha, bhikkhave, bhikkhu silava hoti …pe… samadaya sikkhati sikkhapadesu. ","an10.18:2.6":"‘Silava vatayam bhikkhu patimokkhasamvarasamvuto viharati acaragocarasampanno anumattesu vajjesu bhayadassavi, samadaya sikkhati sikkhapadesu’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:2.7":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:2.8":"Ayampi dhammo nathakarano. ","an10.18:3.1":"Puna caparam, bhikkhave, bhikkhu bahussuto hoti …pe… ditthiya suppatividdha. ","an10.18:3.2":"‘Bahussuto vatayam bhikkhu sutadharo sutasannicayo, ye te dhamma adikalyana majjhekalyana pariyosanakalyana sattham sabyanjanam kevalaparipunnam parisuddham brahmacariyam abhivadanti, tatharupassa dhamma bahussuta honti dhata vacasa paricita manasanupekkhita ditthiya suppatividdha’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:3.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:3.4":"Ayampi dhammo nathakarano. ","an10.18:4.1":"Puna caparam, bhikkhave, bhikkhu kalyanamitto hoti kalyanasahayo kalyanasampavanko. ","an10.18:4.2":"‘Kalyanamitto vatayam bhikkhu kalyanasahayo kalyanasampavanko’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:4.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:4.4":"Ayampi dhammo nathakarano. ","an10.18:5.1":"Puna caparam, bhikkhave, bhikkhu suvaco hoti sovacassakaranehi dhammehi samannagato, khamo padakkhinaggahi anusasanim. ","an10.18:5.2":"‘Suvaco vatayam bhikkhu sovacassakaranehi dhammehi samannagato, khamo padakkhinaggahi anusasanin’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:5.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:5.4":"Ayampi dhammo nathakarano. ","an10.18:6.1":"Puna caparam, bhikkhave, bhikkhu yani tani sabrahmacarinam uccavacani kinkaraniyani, tattha dakkho hoti analaso, tatrupayaya vimamsaya samannagato, alam katum alam samvidhatum. ","an10.18:6.2":"‘Yani tani sabrahmacarinam uccavacani kinkaraniyani, tattha dakkho vatayam bhikkhu analaso, tatrupayaya vimamsaya samannagato, alam katum alam samvidhatun’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:6.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:6.4":"Ayampi dhammo nathakarano. ","an10.18:7.1":"Puna caparam, bhikkhave, bhikkhu dhammakamo hoti piyasamudaharo, abhidhamme abhivinaye ularapamojjo. ","an10.18:7.2":"‘Dhammakamo vatayam bhikkhu piyasamudaharo, abhidhamme abhivinaye ularapamojjo’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:7.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:7.4":"Ayampi dhammo nathakarano. ","an10.18:8.1":"Puna caparam, bhikkhave, bhikkhu araddhaviriyo viharati akusalanam dhammanam pahanaya, kusalanam dhammanam upasampadaya, thamava dalhaparakkamo anikkhittadhuro kusalesu dhammesu ‘araddhaviriyo vatayam bhikkhu viharati akusalanam dhammanam pahanaya, kusalanam dhammanam upasampadaya, thamava dalhaparakkamo anikkhittadhuro kusalesu dhammesu’ti therapi nam bhikkhu vattabbam anusasitabbam mannanti, majjhimapi bhikkhu … ","an10.18:8.2":"navapi bhikkhu vattabbam anusasitabbam mannanti. ","an10.18:8.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:8.4":"Ayampi dhammo nathakarano. ","an10.18:9.1":"Puna caparam, bhikkhave, bhikkhu santuttho hoti itaritaracivarapindapatasenasanagilanapaccayabhesajjaparikkharena. ","an10.18:9.2":"‘Santuttho vatayam bhikkhu itaritaracivarapindapatasenasanagilanapaccayabhesajjaparikkharena’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:9.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:9.4":"Ayampi dhammo nathakarano. ","an10.18:10.1":"Puna caparam, bhikkhave, bhikkhu satima hoti paramena satinepakkena samannagato, cirakatampi cirabhasitampi sarita anussarita. ","an10.18:10.2":"‘Satima vatayam bhikkhu paramena satinepakkena samannagato, cirakatampi cirabhasitampi sarita anussarita’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:10.3":"Tassa theranukampitassa majjhimanukampitassa navanukampitassa vuddhiyeva patikankha kusalesu dhammesu, no parihani. ","an10.18:10.4":"Ayampi dhammo nathakarano. ","an10.18:11.1":"Puna caparam, bhikkhave, bhikkhu pannava hoti udayatthagaminiya pannaya samannagato ariyaya nibbedhikaya samma dukkhakkhayagaminiya. ","an10.18:11.2":"‘Pannava vatayam bhikkhu udayatthagaminiya pannaya samannagato ariyaya nibbedhikaya samma dukkhakkhayagaminiya’ti therapi nam bhikkhu vattabbam anusasitabbam mannanti, majjhimapi bhikkhu … navapi bhikkhu vattabbam anusasitabbam mannanti. ","an10.18:11.3":"Tassa theranukampitassa …pe… no parihani. ","an10.18:11.4":"Ayampi dhammo nathakarano. ","an10.18:12.1":"Sanatha, bhikkhave, viharatha, ma anatha. ","an10.18:12.2":"Dukkham, bhikkhave, anatho viharati. ","an10.18:12.3":"Ime kho, bhikkhave, dasa nathakarana dhamma”ti. ","an10.18:12.4":"Idamavoca bhagava. ","an10.18:12.5":"Attamana te bhikkhu bhagavato bhasitam abhinandunti. ","an10.18:12.6":"Atthamam. "}