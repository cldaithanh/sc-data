{"an4.170:0.1":"Anguttara Nikaya 4.170 ","an4.170:0.2":"17. Patipadavagga ","an4.170:0.3":"Yuganaddhasutta ","an4.170:1.1":"Evam me sutam—","an4.170:1.2":"ekam samayam ayasma anando kosambiyam viharati ghositarame. ","an4.170:1.3":"Tatra kho ayasma anando bhikkhu amantesi: ","an4.170:1.4":"“avuso bhikkhave”ti. ","an4.170:1.5":"“Avuso”ti kho te bhikkhu ayasmato anandassa paccassosum. ","an4.170:1.6":"Ayasma anando etadavoca: ","an4.170:2.1":"“Yo hi koci, avuso, bhikkhu va bhikkhuni va mama santike arahattappattim byakaroti, sabbo so catuhi maggehi, etesam va annatarena. ","an4.170:3.1":"Katamehi catuhi? ","an4.170:3.2":"Idha, avuso, bhikkhu samathapubbangamam vipassanam bhaveti. ","an4.170:3.3":"Tassa samathapubbangamam vipassanam bhavayato maggo sanjayati. ","an4.170:3.4":"So tam maggam asevati bhaveti bahulikaroti. ","an4.170:3.5":"Tassa tam maggam asevato bhavayato bahulikaroto samyojanani pahiyanti, anusaya byantihonti. ","an4.170:4.1":"Puna caparam, avuso, bhikkhu vipassanapubbangamam samatham bhaveti. ","an4.170:4.2":"Tassa vipassanapubbangamam samatham bhavayato maggo sanjayati. ","an4.170:4.3":"So tam maggam asevati bhaveti bahulikaroti. ","an4.170:4.4":"Tassa tam maggam asevato bhavayato bahulikaroto samyojanani pahiyanti, anusaya byantihonti. ","an4.170:5.1":"Puna caparam, avuso, bhikkhu samathavipassanam yuganaddham bhaveti. ","an4.170:5.2":"Tassa samathavipassanam yuganaddham bhavayato maggo sanjayati. ","an4.170:5.3":"So tam maggam asevati bhaveti bahulikaroti. ","an4.170:5.4":"Tassa tam maggam asevato bhavayato bahulikaroto samyojanani pahiyanti, anusaya byantihonti. ","an4.170:6.1":"Puna caparam, avuso, bhikkhuno dhammuddhaccaviggahitam manasam hoti. ","an4.170:6.2":"Hoti so, avuso, samayo yam tam cittam ajjhattameva santitthati sannisidati ekodi hoti samadhiyati. ","an4.170:6.3":"Tassa maggo sanjayati. ","an4.170:6.4":"So tam maggam asevati bhaveti bahulikaroti. ","an4.170:6.5":"Tassa tam maggam asevato bhavayato bahulikaroto samyojanani pahiyanti, anusaya byantihonti. ","an4.170:7.1":"Yo hi koci, avuso, bhikkhu va bhikkhuni va mama santike arahattappattim byakaroti, sabbo so imehi catuhi maggehi, etesam va annatarena”ti. ","an4.170:7.2":"Dasamam. ","an4.170:7.3":"Patipadavaggo dutiyo. ","an4.170:8.0":"Tassuddanam ","an4.170:8.1":"Sankhittam vittharasubham, ","an4.170:8.2":"Dve khama ubhayena ca; ","an4.170:8.3":"Moggallano sariputto, ","an4.170:8.4":"Sasankharam yuganaddhena cati. "}