{"an5.141:0.1":"Anguttara Nikaya 5.141 ","an5.141:0.2":"15. Tikandakivagga ","an5.141:0.3":"Avajanatisutta ","an5.141:1.1":"“Pancime, bhikkhave, puggala santo samvijjamana lokasmim. ","an5.141:1.2":"Katame panca? ","an5.141:1.3":"Datva avajanati, samvasena avajanati, adheyyamukho hoti, lolo hoti, mando momuho hoti. ","an5.141:2.1":"Kathanca, bhikkhave, puggalo datva avajanati? ","an5.141:2.2":"Idha, bhikkhave, puggalo puggalassa deti civarapindapatasenasanagilanappaccayabhesajjaparikkharam. ","an5.141:2.3":"Tassa evam hoti: ","an5.141:2.4":"‘aham demi; ","an5.141:2.5":"ayam patigganhati’ti. ","an5.141:2.6":"Tamenam datva avajanati. ","an5.141:2.7":"Evam kho, bhikkhave, puggalo datva avajanati. ","an5.141:3.1":"Kathanca, bhikkhave, puggalo samvasena avajanati? ","an5.141:3.2":"Idha, bhikkhave, puggalo puggalena saddhim samvasati dve va tini va vassani. ","an5.141:3.3":"Tamenam samvasena avajanati. ","an5.141:3.4":"Evam kho, bhikkhave, puggalo samvasena avajanati. ","an5.141:4.1":"Kathanca, bhikkhave, puggalo adheyyamukho hoti? ","an5.141:4.2":"Idha, bhikkhave, ekacco puggalo parassa vanne va avanne va bhasiyamane tam khippanneva adhimuccita hoti. ","an5.141:4.3":"Evam kho, bhikkhave, puggalo adheyyamukho hoti. ","an5.141:5.1":"Kathanca, bhikkhave, puggalo lolo hoti? ","an5.141:5.2":"Idha, bhikkhave, ekacco puggalo ittarasaddho hoti ittarabhatti ittarapemo ittarappasado. ","an5.141:5.3":"Evam kho, bhikkhave, puggalo lolo hoti. ","an5.141:6.1":"Kathanca, bhikkhave, puggalo mando momuho hoti? ","an5.141:6.2":"Idha, bhikkhave, ekacco puggalo kusalakusale dhamme na janati, savajjanavajje dhamme na janati, hinappanite dhamme na janati, kanhasukkasappatibhage dhamme na janati. ","an5.141:6.3":"Evam kho, bhikkhave, puggalo mando momuho hoti. ","an5.141:6.4":"Ime kho, bhikkhave, panca puggala santo samvijjamana lokasmin”ti. ","an5.141:6.5":"Pathamam. "}