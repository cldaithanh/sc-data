{"sn4.18:0.1":"Samyutta Nikaya 4.18 ","sn4.18:0.2":"2. Dutiyavagga ","sn4.18:0.3":"Pindasutta ","sn4.18:1.1":"Ekam samayam bhagava magadhesu viharati pancasalayam brahmanagame. ","sn4.18:1.2":"Tena kho pana samayena pancasalayam brahmanagame kumarikanam pahunakani bhavanti. ","sn4.18:1.3":"Atha kho bhagava pubbanhasamayam nivasetva pattacivaramadaya pancasalam brahmanagamam pindaya pavisi. ","sn4.18:1.4":"Tena kho pana samayena pancasaleyyaka brahmanagahapatika marena papimata anvavittha bhavanti: ","sn4.18:1.5":"“ma samano gotamo pindamalattha”ti. ","sn4.18:2.1":"Atha kho bhagava yathadhotena pattena pancasalam brahmanagamam pindaya pavisi tathadhotena pattena patikkami. ","sn4.18:2.2":"Atha kho maro papima yena bhagava tenupasankami; upasankamitva bhagavantam etadavoca: ","sn4.18:2.3":"“api tvam, samana, pindamalattha”ti? ","sn4.18:2.4":"“Tatha nu tvam, papima, akasi yathaham pindam na labheyyan”ti. ","sn4.18:2.5":"“Tena hi, bhante, bhagava dutiyampi pancasalam brahmanagamam pindaya pavisatu. ","sn4.18:2.6":"Tathaham karissami yatha bhagava pindam lacchati”ti. ","sn4.18:3.1":"“Apunnam pasavi maro, ","sn4.18:3.2":"asajja nam tathagatam; ","sn4.18:3.3":"Kim nu mannasi papima, ","sn4.18:3.4":"na me papam vipaccati. ","sn4.18:4.1":"Susukham vata jivama, ","sn4.18:4.2":"yesam no natthi kincanam; ","sn4.18:4.3":"Pitibhakkha bhavissama, ","sn4.18:4.4":"deva abhassara yatha”ti. ","sn4.18:5.1":"Atha kho maro papima “janati mam bhagava, janati mam sugato”ti dukkhi dummano tatthevantaradhayiti. "}