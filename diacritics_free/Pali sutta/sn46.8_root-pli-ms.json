{"sn46.8:0.1":"Samyutta Nikaya 46.8 ","sn46.8:0.2":"1. Pabbatavagga ","sn46.8:0.3":"Upavanasutta ","sn46.8:1.1":"Ekam samayam ayasma ca upavano ayasma ca sariputto kosambiyam viharanti ghositarame. ","sn46.8:1.2":"Atha kho ayasma sariputto sayanhasamayam patisallana vutthito yenayasma upavano tenupasankami; upasankamitva ayasmata upavanena saddhim sammodi. ","sn46.8:1.3":"Sammodaniyam katham saraniyam vitisaretva ekamantam nisidi. Ekamantam nisinno kho ayasma sariputto ayasmantam upavanam etadavoca: ","sn46.8:2.1":"“Janeyya nu kho, avuso upavana, bhikkhu ‘paccattam yonisomanasikara evam susamaraddha me satta bojjhanga phasuviharaya samvattanti’”ti? ","sn46.8:2.2":"“Janeyya kho, avuso sariputta, bhikkhu ‘paccattam yonisomanasikara evam susamaraddha me satta bojjhanga phasuviharaya samvattanti’”ti. ","sn46.8:3.1":"“Satisambojjhangam kho, avuso, bhikkhu arabbhamano pajanati ‘cittanca me suvimuttam, thinamiddhanca me susamuhatam, uddhaccakukkuccanca me suppativinitam, araddhanca me viriyam, atthim katva manasi karomi, no ca linan’ti …pe… ","sn46.8:3.2":"upekkhasambojjhangam avuso, bhikkhu arabbhamano pajanati ‘cittanca me suvimuttam, thinamiddhanca me susamuhatam, uddhaccakukkuccanca me suppativinitam, araddhanca me viriyam, atthim katva manasi karomi, no ca linan’”ti. ","sn46.8:3.3":"“Evam kho, avuso sariputta, bhikkhu janeyya ‘paccattam yonisomanasikara evam susamaraddha me satta bojjhanga phasuviharaya samvattanti’”ti. ","sn46.8:3.4":"Atthamam. "}