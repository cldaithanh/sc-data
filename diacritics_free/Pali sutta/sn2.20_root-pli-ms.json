{"sn2.20:0.1":"Samyutta Nikaya 2.20 ","sn2.20:0.2":"2. Anathapindikavagga ","sn2.20:0.3":"Anathapindikasutta ","sn2.20:1.1":"Ekamantam thito kho anathapindiko devaputto bhagavato santike ima gathayo abhasi: ","sn2.20:2.1":"“Idanhi tam jetavanam, ","sn2.20:2.2":"isisanghanisevitam; ","sn2.20:2.3":"Avuttham dhammarajena, ","sn2.20:2.4":"pitisanjananam mama. ","sn2.20:3.1":"Kammam vijja ca dhammo ca, ","sn2.20:3.2":"silam jivitamuttamam; ","sn2.20:3.3":"Etena macca sujjhanti, ","sn2.20:3.4":"na gottena dhanena va. ","sn2.20:4.1":"Tasma hi pandito poso, ","sn2.20:4.2":"sampassam atthamattano; ","sn2.20:4.3":"Yoniso vicine dhammam, ","sn2.20:4.4":"evam tattha visujjhati. ","sn2.20:5.1":"Sariputtova pannaya, ","sn2.20:5.2":"silena upasamena ca; ","sn2.20:5.3":"Yopi parangato bhikkhu, ","sn2.20:5.4":"etavaparamo siya”ti. ","sn2.20:6.1":"Idamavoca anathapindiko devaputto. ","sn2.20:6.2":"Idam vatva bhagavantam abhivadetva padakkhinam katva tatthevantaradhayi. ","sn2.20:7.1":"Atha kho bhagava tassa rattiya accayena bhikkhu amantesi: ","sn2.20:7.2":"“imam, bhikkhave, rattim annataro devaputto abhikkantaya rattiya abhikkantavanno kevalakappam jetavanam obhasetva yenaham tenupasankami; upasankamitva mam abhivadetva ekamantam atthasi. ","sn2.20:7.3":"Ekamantam thito kho, bhikkhave, so devaputto mama santike ima gathayo abhasi: ","sn2.20:8.1":"‘Idanhi tam jetavanam, ","sn2.20:8.2":"isisanghanisevitam; ","sn2.20:8.3":"Avuttham dhammarajena, ","sn2.20:8.4":"pitisanjananam mama. ","sn2.20:9.1":"Kammam vijja ca dhammo ca, ","sn2.20:9.2":"silam jivitamuttamam; ","sn2.20:9.3":"Etena macca sujjhanti, ","sn2.20:9.4":"na gottena dhanena va. ","sn2.20:10.1":"Tasma hi pandito poso, ","sn2.20:10.2":"sampassam atthamattano; ","sn2.20:10.3":"Yoniso vicine dhammam, ","sn2.20:10.4":"evam tattha visujjhati. ","sn2.20:11.1":"Sariputtova pannaya, ","sn2.20:11.2":"silena upasamena ca; ","sn2.20:11.3":"Yopi parangato bhikkhu, ","sn2.20:11.4":"etavaparamo siya’ti. ","sn2.20:12.1":"Idamavoca, bhikkhave, so devaputto. ","sn2.20:12.2":"Idam vatva mam abhivadetva padakkhinam katva tatthevantaradhayi”ti. ","sn2.20:13.1":"Evam vutte, ayasma anando bhagavantam etadavoca: ","sn2.20:13.2":"“so hi nuna, bhante, anathapindiko devaputto bhavissati. ","sn2.20:13.3":"Anathapindiko gahapati ayasmante sariputte abhippasanno ahosi”ti. ","sn2.20:13.4":"“Sadhu sadhu, ananda, yavatakam kho, ananda, takkaya pattabbam anuppattam tam taya. ","sn2.20:13.5":"Anathapindiko hi so, ananda, devaputto”ti. ","sn2.20:13.6":"Anathapindikavaggo dutiyo. ","sn2.20:14.0":"Tassuddanam ","sn2.20:14.1":"Candimaso ca vendu ca, ","sn2.20:14.2":"Dighalatthi ca nandano; ","sn2.20:14.3":"Candano vasudatto ca, ","sn2.20:14.4":"Subrahma kakudhena ca; ","sn2.20:14.5":"Uttaro navamo vutto, ","sn2.20:14.6":"Dasamo anathapindikoti. "}