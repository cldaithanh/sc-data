{"mn92:0.1":"Majjhima Nikaya 92 ","mn92:0.2":"Selasutta ","mn92:1.1":"Evam me sutam—","mn92:1.2":"ekam samayam bhagava anguttarapesu carikam caramano mahata bhikkhusanghena saddhim addhatelasehi bhikkhusatehi yena apanam nama anguttarapanam nigamo tadavasari. ","mn92:2.1":"Assosi kho keniyo jatilo: ","mn92:2.2":"“samano khalu, bho, gotamo sakyaputto sakyakula pabbajito anguttarapesu carikam caramano mahata bhikkhusanghena saddhim addhatelasehi bhikkhusatehi apanam anuppatto. ","mn92:2.3":"Tam kho pana bhavantam gotamam evam kalyano kittisaddo abbhuggato: ","mn92:2.4":"‘itipi so bhagava araham sammasambuddho vijjacaranasampanno sugato lokavidu anuttaro purisadammasarathi sattha devamanussanam buddho bhagava’ti. ","mn92:2.5":"So imam lokam sadevakam samarakam sabrahmakam sassamanabrahmanim pajam sadevamanussam sayam abhinna sacchikatva pavedeti. ","mn92:2.6":"So dhammam deseti adikalyanam majjhekalyanam pariyosanakalyanam sattham sabyanjanam, kevalaparipunnam parisuddham brahmacariyam pakaseti. ","mn92:2.7":"Sadhu kho pana tatharupanam arahatam dassanam hoti”ti. ","mn92:3.1":"Atha kho keniyo jatilo yena bhagava tenupasankami; upasankamitva bhagavata saddhim sammodi. ","mn92:3.2":"Sammodaniyam katham saraniyam vitisaretva ekamantam nisidi. ","mn92:3.3":"Ekamantam nisinnam kho keniyam jatilam bhagava dhammiya kathaya sandassesi samadapesi samuttejesi sampahamsesi. ","mn92:3.4":"Atha kho keniyo jatilo bhagavata dhammiya kathaya sandassito samadapito samuttejito sampahamsito bhagavantam etadavoca: ","mn92:3.5":"“adhivasetu me bhavam gotamo svatanaya bhattam saddhim bhikkhusanghena”ti. ","mn92:3.6":"Evam vutte, bhagava keniyam jatilam etadavoca: ","mn92:3.7":"“maha kho, keniya, bhikkhusangho addhatelasani bhikkhusatani, tvanca brahmanesu abhippasanno”ti. ","mn92:3.8":"Dutiyampi kho keniyo jatilo bhagavantam etadavoca: ","mn92:3.9":"“kincapi kho, bho gotama, maha bhikkhusangho addhatelasani bhikkhusatani, ahanca brahmanesu abhippasanno; ","mn92:3.10":"adhivasetu me bhavam gotamo svatanaya bhattam saddhim bhikkhusanghena”ti. ","mn92:3.11":"Dutiyampi kho bhagava keniyam jatilam etadavoca: ","mn92:3.12":"“maha kho, keniya, bhikkhusangho addhatelasani bhikkhusatani, tvanca brahmanesu abhippasanno”ti. ","mn92:3.13":"Tatiyampi kho keniyo jatilo bhagavantam etadavoca: ","mn92:3.14":"“kincapi kho, bho gotama, maha bhikkhusangho addhatelasani bhikkhusatani, ahanca brahmanesu abhippasanno; ","mn92:3.15":"adhivasetu me bhavam gotamo svatanaya bhattam saddhim bhikkhusanghena”ti. ","mn92:3.16":"Adhivasesi bhagava tunhibhavena. ","mn92:4.1":"Atha kho keniyo jatilo bhagavato adhivasanam viditva utthayasana yena sako assamo tenupasankami; upasankamitva mittamacce natisalohite amantesi: ","mn92:4.2":"“sunantu me bhonto, mittamacca natisalohita; ","mn92:4.3":"samano me gotamo nimantito svatanaya bhattam saddhim bhikkhusanghena. ","mn92:4.4":"Yena me kayaveyyavatikam kareyyatha”ti. ","mn92:4.5":"“Evam, bho”ti kho keniyassa jatilassa mittamacca natisalohita keniyassa jatilassa patissutva appekacce uddhanani khananti, appekacce katthani phalenti, appekacce bhajanani dhovanti, appekacce udakamanikam patitthapenti, appekacce asanani pannapenti. ","mn92:4.6":"Keniyo pana jatilo samamyeva mandalamalam patiyadeti. ","mn92:5.1":"Tena kho pana samayena selo brahmano apane pativasati tinnam vedanam paragu sanighanduketubhanam sakkharappabhedanam itihasapancamanam, padako, veyyakarano, lokayatamahapurisalakkhanesu anavayo, tini ca manavakasatani mante vaceti. ","mn92:6.1":"Tena kho pana samayena keniyo jatilo sele brahmane abhippasanno hoti. ","mn92:6.2":"Atha kho selo brahmano tihi manavakasatehi parivuto janghaviharam anucankamamano anuvicaramano yena keniyassa jatilassa assamo tenupasankami. ","mn92:6.3":"Addasa kho selo brahmano keniyassa jatilassa assame appekacce uddhanani khanante, appekacce katthani phalente, appekacce bhajanani dhovante, appekacce udakamanikam patitthapente, appekacce asanani pannapente, keniyam pana jatilam samamyeva mandalamalam patiyadentam. ","mn92:7.1":"Disvana keniyam jatilam etadavoca: ","mn92:7.2":"“kim nu bhoto keniyassa avaho va bhavissati vivaho va bhavissati mahayanno va paccupatthito, raja va magadho seniyo bimbisaro nimantito svatanaya saddhim balakayena”ti? ","mn92:8.1":"“Na me, bho sela, avaho bhavissati napi vivaho bhavissati napi raja magadho seniyo bimbisaro nimantito svatanaya saddhim balakayena; ","mn92:8.2":"api ca kho me mahayanno paccupatthito. ","mn92:8.3":"Atthi, bho, samano gotamo sakyaputto sakyakula pabbajito anguttarapesu carikam caramano mahata bhikkhusanghena saddhim addhatelasehi bhikkhusatehi apanam anuppatto. ","mn92:8.4":"Tam kho pana bhavantam gotamam evam kalyano kittisaddo abbhuggato: ","mn92:8.5":"‘itipi so bhagava araham sammasambuddho vijjacaranasampanno sugato lokavidu anuttaro purisadammasarathi sattha devamanussanam buddho bhagava’ti. ","mn92:8.6":"So me nimantito svatanaya bhattam saddhim bhikkhusanghena”ti. ","mn92:9.1":"“Buddhoti—bho keniya, vadesi”? ","mn92:9.2":"“Buddhoti—bho sela, vadami”. ","mn92:9.3":"“Buddhoti—bho keniya, vadesi”? ","mn92:9.4":"“Buddhoti—bho sela, vadami”ti. ","mn92:10.1":"Atha kho selassa brahmanassa etadahosi: ","mn92:10.2":"“ghosopi kho eso dullabho lokasmim—yadidam ‘buddho’ti. ","mn92:10.3":"Agatani kho panamhakam mantesu dvattimsamahapurisalakkhanani, yehi samannagatassa mahapurisassa dveyeva gatiyo bhavanti ananna. ","mn92:10.4":"Sace agaram ajjhavasati, raja hoti cakkavatti dhammiko dhammaraja caturanto vijitavi janapadatthavariyappatto sattaratanasamannagato. ","mn92:10.5":"Tassimani satta ratanani bhavanti, seyyathidam—","mn92:10.6":"cakkaratanam, hatthiratanam, assaratanam, maniratanam, itthiratanam, gahapatiratanam, parinayakaratanameva sattamam. ","mn92:10.7":"Parosahassam kho panassa putta bhavanti sura virangarupa parasenappamaddana. ","mn92:10.8":"So imam pathavim sagarapariyantam adandena asatthena dhammena abhivijiya ajjhavasati. ","mn92:10.9":"Sace pana agarasma anagariyam pabbajati, araham hoti sammasambuddho loke vivattacchado”. ","mn92:11.1":"“Kaham pana, bho keniya, etarahi so bhavam gotamo viharati araham sammasambuddho”ti? ","mn92:11.2":"Evam vutte, keniyo jatilo dakkhinam bahum paggahetva selam brahmanam etadavoca: ","mn92:11.3":"“yenesa, bho sela, nilavanaraji”ti. ","mn92:12.1":"Atha kho selo brahmano tihi manavakasatehi saddhim yena bhagava tenupasankami. ","mn92:12.2":"Atha kho selo brahmano te manavake amantesi: ","mn92:12.3":"“appasadda bhonto agacchantu pade padam nikkhipanta; ","mn92:12.4":"durasada hi te bhagavanto sihava ekacara. ","mn92:12.5":"Yada caham, bho, samanena gotamena saddhim manteyyam, ma me bhonto antarantara katham opatetha. ","mn92:12.6":"Kathapariyosanam me bhavanto agamentu”ti. ","mn92:13.1":"Atha kho selo brahmano yena bhagava tenupasankami; upasankamitva bhagavata saddhim sammodi. ","mn92:13.2":"Sammodaniyam katham saraniyam vitisaretva ekamantam nisidi. ","mn92:13.3":"Ekamantam nisinno kho selo brahmano bhagavato kaye dvattimsamahapurisalakkhanani samannesi. ","mn92:13.4":"Addasa kho selo brahmano bhagavato kaye dvattimsamahapurisalakkhanani, yebhuyyena thapetva dve. ","mn92:13.5":"Dvisu mahapurisalakkhanesu kankhati vicikicchati nadhimuccati na sampasidati—","mn92:13.6":"kosohite ca vatthaguyhe pahutajivhataya ca. ","mn92:13.7":"Atha kho bhagavato etadahosi: ","mn92:13.8":"“passati kho me ayam selo brahmano dvattimsamahapurisalakkhanani, yebhuyyena thapetva dve. ","mn92:13.9":"Dvisu mahapurisalakkhanesu kankhati vicikicchati nadhimuccati na sampasidati—","mn92:13.10":"kosohite ca vatthaguyhe pahutajivhataya ca”ti. ","mn92:14.1":"Atha kho bhagava tatharupam iddhabhisankharam abhisankhasi, yatha addasa selo brahmano bhagavato kosohitam vatthaguyham. ","mn92:14.2":"Atha kho bhagava jivham ninnametva ubhopi kannasotani anumasi patimasi; ubhopi nasikasotani anumasi patimasi; kevalampi nalatamandalam jivhaya chadesi. ","mn92:15.1":"Atha kho selassa brahmanassa etadahosi: ","mn92:15.2":"“samannagato kho samano gotamo dvattimsamahapurisalakkhanehi paripunnehi, no aparipunnehi; ","mn92:15.3":"no ca kho nam janami buddho va no va. ","mn92:15.4":"Sutam kho pana metam brahmananam vuddhanam mahallakanam acariyapacariyanam bhasamananam: ","mn92:15.5":"‘ye te bhavanti arahanto sammasambuddha te sake vanne bhannamane attanam patukaronti’ti. ","mn92:15.6":"Yannunaham samanam gotamam sammukha saruppahi gathahi abhitthaveyyan”ti. ","mn92:15.7":"Atha kho selo brahmano bhagavantam sammukha saruppahi gathahi abhitthavi: ","mn92:16.1":"“Paripunnakayo suruci, ","mn92:16.2":"Sujato carudassano; ","mn92:16.3":"Suvannavannosi bhagava, ","mn92:16.4":"Susukkadathosi viriyava. ","mn92:16.5":"Narassa hi sujatassa, ","mn92:16.6":"ye bhavanti viyanjana; ","mn92:16.7":"Sabbe te tava kayasmim, ","mn92:16.8":"mahapurisalakkhana. ","mn92:16.9":"Pasannanetto sumukho, ","mn92:16.10":"braha uju patapava; ","mn92:16.11":"Majjhe samanasanghassa, ","mn92:16.12":"adiccova virocasi. ","mn92:16.13":"Kalyanadassano bhikkhu, ","mn92:16.14":"kancanasannibhattaco; ","mn92:16.15":"Kim te samanabhavena, ","mn92:16.16":"evam uttamavannino. ","mn92:16.17":"Raja arahasi bhavitum, ","mn92:16.18":"cakkavatti rathesabho; ","mn92:16.19":"Caturanto vijitavi, ","mn92:16.20":"jambusandassa issaro. ","mn92:16.21":"Khattiya bhogirajano, ","mn92:16.22":"anuyanta bhavantu te; ","mn92:16.23":"Rajabhiraja manujindo, ","mn92:16.24":"rajjam karehi gotama”. ","mn92:17.1":"“Rajahamasmi selati, ","mn92:17.2":"dhammaraja anuttaro; ","mn92:17.3":"Dhammena cakkam vattemi, ","mn92:17.4":"cakkam appativattiyam”. ","mn92:18.1":"“Sambuddho patijanasi, ","mn92:18.2":"dhammaraja anuttaro; ","mn92:18.3":"‘Dhammena cakkam vattemi’, ","mn92:18.4":"iti bhasasi gotama. ","mn92:18.5":"Ko nu senapati bhoto, ","mn92:18.6":"savako satthuranvayo; ","mn92:18.7":"Ko tetamanuvatteti, ","mn92:18.8":"dhammacakkam pavattitam”. ","mn92:19.1":"“Maya pavattitam cakkam, ","mn92:19.2":"(selati bhagava) ","mn92:19.3":"Dhammacakkam anuttaram; ","mn92:19.4":"Sariputto anuvatteti, ","mn92:19.5":"Anujato tathagatam. ","mn92:19.6":"Abhinneyyam abhinnatam, ","mn92:19.7":"bhavetabbanca bhavitam; ","mn92:19.8":"Pahatabbam pahinam me, ","mn92:19.9":"tasma buddhosmi brahmana. ","mn92:19.10":"Vinayassu mayi kankham, ","mn92:19.11":"adhimuccassu brahmana; ","mn92:19.12":"Dullabham dassanam hoti, ","mn92:19.13":"sambuddhanam abhinhaso. ","mn92:19.14":"Yesam ve dullabho loke, ","mn92:19.15":"patubhavo abhinhaso; ","mn92:19.16":"Soham brahmana sambuddho, ","mn92:19.17":"sallakatto anuttaro. ","mn92:19.18":"Brahmabhuto atitulo, ","mn92:19.19":"marasenappamaddano; ","mn92:19.20":"Sabbamitte vasi katva, ","mn92:19.21":"modami akutobhayo”. ","mn92:20.1":"“Imam bhonto nisametha, ","mn92:20.2":"yatha bhasati cakkhuma; ","mn92:20.3":"Sallakatto mahaviro, ","mn92:20.4":"sihova nadati vane. ","mn92:20.5":"Brahmabhutam atitulam, ","mn92:20.6":"marasenappamaddanam; ","mn92:20.7":"Ko disva nappasideyya, ","mn92:20.8":"api kanhabhijatiko. ","mn92:20.9":"Yo mam icchati anvetu, ","mn92:20.10":"yo va nicchati gacchatu; ","mn92:20.11":"Idhaham pabbajissami, ","mn92:20.12":"varapannassa santike”. ","mn92:21.1":"“Etance ruccati bhoto, ","mn92:21.2":"sammasambuddhasasanam; ","mn92:21.3":"Mayampi pabbajissama, ","mn92:21.4":"varapannassa santike”. ","mn92:22.1":"Brahmana tisata ime, ","mn92:22.2":"yacanti panjalikata; ","mn92:22.3":"“Brahmacariyam carissama, ","mn92:22.4":"bhagava tava santike”. ","mn92:23.1":"“Svakkhatam brahmacariyam, ","mn92:23.2":"(selati bhagava) ","mn92:23.3":"Sanditthikamakalikam; ","mn92:23.4":"Yattha amogha pabbajja, ","mn92:23.5":"Appamattassa sikkhato”ti. ","mn92:24.1":"Alattha kho selo brahmano sapariso bhagavato santike pabbajjam, alattha upasampadam. ","mn92:25.1":"Atha kho keniyo jatilo tassa rattiya accayena sake assame panitam khadaniyam bhojaniyam patiyadapetva bhagavato kalam arocapesi: ","mn92:25.2":"“kalo, bho gotama, nitthitam bhattan”ti. ","mn92:25.3":"Atha kho bhagava pubbanhasamayam nivasetva pattacivaramadaya yena keniyassa jatilassa assamo tenupasankami; upasankamitva pannatte asane nisidi saddhim bhikkhusanghena. ","mn92:25.4":"Atha kho keniyo jatilo buddhappamukham bhikkhusangham panitena khadaniyena bhojaniyena sahattha santappesi, sampavaresi. ","mn92:25.5":"Atha kho keniyo jatilo bhagavantam bhuttavim onitapattapanim annataram nicam asanam gahetva ekamantam nisidi. ","mn92:25.6":"Ekamantam nisinnam kho keniyam jatilam bhagava imahi gathahi anumodi: ","mn92:26.1":"“Aggihuttamukha yanna, ","mn92:26.2":"savitti chandaso mukham; ","mn92:26.3":"Raja mukham manussanam, ","mn92:26.4":"nadinam sagaro mukham. ","mn92:26.5":"Nakkhattanam mukham cando, ","mn92:26.6":"adicco tapatam mukham; ","mn92:26.7":"Punnam akankhamananam, ","mn92:26.8":"sangho ve yajatam mukhan”ti. ","mn92:26.9":"Atha kho bhagava keniyam jatilam imahi gathahi anumoditva utthayasana pakkami. ","mn92:27.1":"Atha kho ayasma selo sapariso eko vupakattho appamatto atapi pahitatto viharanto nacirasseva—yassatthaya kulaputta sammadeva agarasma anagariyam pabbajanti, tadanuttaram—brahmacariyapariyosanam dittheva dhamme sayam abhinna sacchikatva upasampajja vihasi. ","mn92:27.2":"“Khina jati, vusitam brahmacariyam, katam karaniyam, naparam itthattaya”ti abbhannasi. ","mn92:27.3":"Annataro kho panayasma selo sapariso arahatam ahosi. ","mn92:28.1":"Atha kho ayasma selo sapariso yena bhagava tenupasankami; upasankamitva ekamsam civaram katva yena bhagava tenanjalim panametva bhagavantam gathahi ajjhabhasi: ","mn92:28.2":"“Yam tam saranamagamma, ","mn92:28.3":"ito atthami cakkhuma; ","mn92:28.4":"Sattarattena bhagava, ","mn92:28.5":"dantamha tava sasane. ","mn92:28.6":"Tuvam buddho tuvam sattha, ","mn92:28.7":"tuvam marabhibhu muni; ","mn92:28.8":"Tuvam anusaye chetva, ","mn92:28.9":"tinno taresimam pajam. ","mn92:28.10":"Upadhi te samatikkanta, ","mn92:28.11":"asava te padalita; ","mn92:28.12":"Sihova anupadano, ","mn92:28.13":"pahinabhayabheravo. ","mn92:28.14":"Bhikkhavo tisata ime, ","mn92:28.15":"titthanti panjalikata; ","mn92:28.16":"Pade vira pasarehi, ","mn92:28.17":"naga vandantu satthuno”ti. ","mn92:28.18":"Selasuttam nitthitam dutiyam. "}