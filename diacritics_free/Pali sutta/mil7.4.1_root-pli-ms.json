{"mil7.4.1:0.1":"Milindapanha ","mil7.4.1:0.2":"Opammakathapanha ","mil7.4.1:0.3":"Pathavivagga ","mil7.4.1:0.4":"1. Pathaviangapanha ","mil7.4.1:1.1":"“Bhante nagasena, ‘pathaviya panca angani gahetabbani’ti yam vadesi, katamani tani panca angani gahetabbani”ti? ","mil7.4.1:1.2":"“Yatha, maharaja, pathavi itthanitthani kappuragarutagaracandanakunkumadini akirantepi pittasemhapubbaruhirasedamedakhelasinghanikalasikamuttakarisadini akirantepi tadisayeva; ","mil7.4.1:1.3":"evameva kho, maharaja, yogina yogavacarena itthanitthe labhalabhe yasayase nindapasamsaya sukhadukkhe sabbattha tadinayeva bhavitabbam. ","mil7.4.1:1.4":"Idam, maharaja, pathaviya pathamam angam gahetabbam. ","mil7.4.1:2.1":"Puna caparam, maharaja, pathavi mandanavibhusanapagata sakagandhaparibhavita; ","mil7.4.1:2.2":"evameva kho, maharaja, yogina yogavacarena vibhusanapagatena sakasilagandhaparibhavitena bhavitabbam. ","mil7.4.1:2.3":"Idam, maharaja, pathaviya dutiyam angam gahetabbam. ","mil7.4.1:3.1":"Puna caparam, maharaja, pathavi nirantara akhandacchidda asusira bahala ghana vitthinna; ","mil7.4.1:3.2":"evameva kho, maharaja, yogina yogavacarena nirantaramakhandacchiddamasusirabahalaghanavitthinnasilena bhavitabbam. ","mil7.4.1:3.3":"Idam, maharaja, pathaviya tatiyam angam gahetabbam. ","mil7.4.1:4.1":"Puna caparam, maharaja, pathavi gamanigamanagarajanapadarukkhapabbatanaditalakapokkharanimigapakkhimanujanaranariganam dharentipi akilasu hoti; ","mil7.4.1:4.2":"evameva kho, maharaja, yogina yogavacarena ovadantenapi anusasantenapi vinnapentenapi sandassentenapi samadapentenapi samuttejentenapi sampahamsentenapi dhammadesanasu akilasuna bhavitabbam. ","mil7.4.1:4.3":"Idam, maharaja, pathaviya catuttham angam gahetabbam. ","mil7.4.1:5.1":"Puna caparam, maharaja, pathavi anunayappatighavippamutta; ","mil7.4.1:5.2":"evameva kho, maharaja, yogina yogavacarena anunayappatighavippamuttena pathavisamena cetasa viharitabbam. ","mil7.4.1:5.3":"Idam, maharaja, pathaviya pancamam angam gahetabbam. ","mil7.4.1:5.4":"Bhasitampetam, maharaja, upasikaya culasubhaddaya sakasamane parikittayamanaya—","mil7.4.1:6.1":"‘Ekance baham vasiya, ","mil7.4.1:6.2":"tacche kupitamanasa; ","mil7.4.1:6.3":"Ekance baham gandhena, ","mil7.4.1:6.4":"alimpeyya pamodita. ","mil7.4.1:7.1":"Amusmim patigho natthi, ","mil7.4.1:7.2":"rago asmim na vijjati; ","mil7.4.1:7.3":"Pathavisamacitta te, ","mil7.4.1:7.4":"tadisa samana mama’”ti. ","mil7.4.1:8.1":"Pathaviangapanho pathamo. "}