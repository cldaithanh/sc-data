{"sn47.43:0.1":"Samyutta Nikaya 47.43 ","sn47.43:0.2":"5. Amatavagga ","sn47.43:0.3":"Maggasutta ","sn47.43:1.1":"Savatthinidanam. ","sn47.43:1.2":"Tatra kho bhagava bhikkhu amantesi: ","sn47.43:1.3":"“ekamidaham, bhikkhave, samayam uruvelayam viharami najja neranjaraya tire ajapalanigrodhe pathamabhisambuddho. ","sn47.43:1.4":"Tassa mayham, bhikkhave, rahogatassa patisallinassa evam cetaso parivitakko udapadi: ","sn47.43:1.5":"‘ekayanvayam maggo sattanam visuddhiya sokaparidevanam samatikkamaya dukkhadomanassanam atthangamaya nayassa adhigamaya nibbanassa sacchikiriyaya, yadidam—cattaro satipatthana. ","sn47.43:2.1":"Katame cattaro? ","sn47.43:2.2":"Kaye va bhikkhu kayanupassi vihareyya atapi sampajano satima, vineyya loke abhijjhadomanassam; ","sn47.43:2.3":"vedanasu va bhikkhu vedananupassi vihareyya …pe… ","sn47.43:2.4":"citte va bhikkhu cittanupassi vihareyya …pe… ","sn47.43:2.5":"dhammesu va bhikkhu dhammanupassi vihareyya atapi sampajano satima, vineyya loke abhijjhadomanassam. ","sn47.43:2.6":"Ekayanvayam maggo sattanam visuddhiya sokaparidevanam samatikkamaya dukkhadomanassanam atthangamaya nayassa adhigamaya nibbanassa sacchikiriyaya, yadidam—cattaro satipatthana’ti. ","sn47.43:3.1":"Atha kho, bhikkhave, brahma sahampati mama cetasa cetoparivitakkamannaya—seyyathapi nama balava puriso saminjitam va baham pasareyya, pasaritam va baham saminjeyya; evameva—brahmaloke antarahito mama purato paturahosi. ","sn47.43:3.2":"Atha kho, bhikkhave, brahma sahampati ekamsam uttarasangam karitva yenaham tenanjalim panametva mam etadavoca: ","sn47.43:3.3":"‘evametam, bhagava, evametam, sugata. ","sn47.43:3.4":"Ekayanvayam, bhante, maggo sattanam visuddhiya sokaparidevanam samatikkamaya dukkhadomanassanam atthangamaya nayassa adhigamaya nibbanassa sacchikiriyaya, yadidam—cattaro satipatthana. ","sn47.43:4.1":"Katame cattaro? ","sn47.43:4.2":"Kaye va, bhante, bhikkhu kayanupassi vihareyya atapi sampajano satima, vineyya loke abhijjhadomanassam; ","sn47.43:4.3":"vedanasu va …pe… ","sn47.43:4.4":"citte va …pe… ","sn47.43:4.5":"dhammesu va, bhante, bhikkhu dhammanupassi vihareyya atapi sampajano satima, vineyya loke abhijjhadomanassam. ","sn47.43:4.6":"Ekayanvayam, bhante, maggo sattanam visuddhiya sokaparidevanam samatikkamaya dukkhadomanassanam atthangamaya nayassa adhigamaya nibbanassa sacchikiriyaya, yadidam—cattaro satipatthana’ti. ","sn47.43:5.1":"Idamavoca, bhikkhave, brahma sahampati. ","sn47.43:5.2":"Idam vatva athaparam etadavoca: ","sn47.43:6.1":"‘Ekayanam jatikhayantadassi, ","sn47.43:6.2":"Maggam pajanati hitanukampi; ","sn47.43:6.3":"Etena maggena tarimsu pubbe, ","sn47.43:6.4":"Tarissanti ye ca taranti oghan’”ti. ","sn47.43:6.5":"Tatiyam. "}