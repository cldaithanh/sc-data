{"mn74:0.1":"Majjhima Nikaya 74 ","mn74:0.2":"Dighanakhasutta ","mn74:1.1":"Evam me sutam—","mn74:1.2":"ekam samayam bhagava rajagahe viharati gijjhakute pabbate sukarakhatayam. ","mn74:2.1":"Atha kho dighanakho paribbajako yena bhagava tenupasankami; upasankamitva bhagavata saddhim sammodi. ","mn74:2.2":"Sammodaniyam katham saraniyam vitisaretva ekamantam atthasi. Ekamantam thito kho dighanakho paribbajako bhagavantam etadavoca: ","mn74:2.3":"“ahanhi, bho gotama, evamvadi evamditthi: ","mn74:2.4":"‘sabbam me nakkhamati’”ti. ","mn74:2.5":"“Yapi kho te esa, aggivessana, ditthi: ","mn74:2.6":"‘sabbam me nakkhamati’ti, esapi te ditthi nakkhamati”ti? ","mn74:2.7":"“Esa ce me, bho gotama, ditthi khameyya, tampassa tadisameva, tampassa tadisameva”ti. ","mn74:3.1":"“Ato kho te, aggivessana, bahu hi bahutara lokasmim ye evamahamsu: ","mn74:3.2":"‘tampassa tadisameva, tampassa tadisameva’ti. ","mn74:3.3":"Te tanceva ditthim nappajahanti annanca ditthim upadiyanti. ","mn74:3.4":"Ato kho te, aggivessana, tanu hi tanutara lokasmim ye evamahamsu: ","mn74:3.5":"‘tampassa tadisameva, tampassa tadisameva’ti. ","mn74:3.6":"Te tanceva ditthim pajahanti annanca ditthim na upadiyanti. ","mn74:4.1":"Santaggivessana, eke samanabrahmana evamvadino evamditthino: ","mn74:4.2":"‘sabbam me khamati’ti; ","mn74:4.3":"santaggivessana, eke samanabrahmana evamvadino evamditthino: ","mn74:4.4":"‘sabbam me nakkhamati’ti; ","mn74:4.5":"santaggivessana, eke samanabrahmana evamvadino evamditthino: ","mn74:4.6":"‘ekaccam me khamati, ekaccam me nakkhamati’ti. ","mn74:4.7":"Tatraggivessana, ye te samanabrahmana evamvadino evamditthino: ‘sabbam me khamati’ti ","mn74:4.8":"tesamayam ditthi saragaya santike, sannogaya santike, abhinandanaya santike, ajjhosanaya santike, upadanaya santike; ","mn74:4.9":"tatraggivessana ye te samanabrahmana evamvadino evamditthino: ‘sabbam me nakkhamati’ti ","mn74:4.10":"tesamayam ditthi asaragaya santike, asannogaya santike, anabhinandanaya santike, anajjhosanaya santike, anupadanaya santike”ti. ","mn74:5.1":"Evam vutte, dighanakho paribbajako bhagavantam etadavoca: ","mn74:5.2":"“ukkamseti me bhavam gotamo ditthigatam, samukkamseti me bhavam gotamo ditthigatan”ti. ","mn74:5.3":"“Tatraggivessana, ye te samanabrahmana evamvadino evamditthino: ","mn74:5.4":"‘ekaccam me khamati, ekaccam me nakkhamati’ti. ","mn74:5.5":"Ya hi tesam khamati sayam ditthi saragaya santike, sannogaya santike, abhinandanaya santike, ajjhosanaya santike, upadanaya santike; ","mn74:5.6":"ya hi tesam nakkhamati sayam ditthi asaragaya santike, asannogaya santike, anabhinandanaya santike, anajjhosanaya santike, anupadanaya santike. ","mn74:6.1":"Tatraggivessana, ye te samanabrahmana evamvadino evamditthino: ","mn74:6.2":"‘sabbam me khamati’ti ","mn74:6.3":"tattha vinnu puriso iti patisancikkhati: ","mn74:6.4":"‘ya kho me ayam ditthi—","mn74:6.5":"sabbam me khamatiti, ","mn74:6.6":"imance aham ditthim thamasa paramasa abhinivissa vohareyyam—","mn74:6.7":"idameva saccam moghamannanti; ","mn74:6.8":"dvihi me assa viggaho—","mn74:6.9":"yo cayam samano va brahmano va evamvadi evamditthi—sabbam me nakkhamatiti, ","mn74:6.10":"yo cayam samano va brahmano va evamvadi evamditthi—ekaccam me khamati, ekaccam me nakkhamatiti—","mn74:6.11":"imehi assa dvihi viggaho. ","mn74:6.12":"Iti viggahe sati vivado, vivade sati vighato, vighate sati vihesa’. ","mn74:6.13":"Iti so viggahanca vivadanca vighatanca vihesanca attani sampassamano tanceva ditthim pajahati annanca ditthim na upadiyati. ","mn74:6.14":"Evametasam ditthinam pahanam hoti, evametasam ditthinam patinissaggo hoti. ","mn74:7.1":"Tatraggivessana, ye te samanabrahmana evamvadino evamditthino: ","mn74:7.2":"‘sabbam me nakkhamati’ti ","mn74:7.3":"tattha vinnu puriso iti patisancikkhati: ","mn74:7.4":"‘ya kho me ayam ditthi—","mn74:7.5":"sabbam me nakkhamatiti, ","mn74:7.6":"imance aham ditthim thamasa paramasa abhinivissa vohareyyam—","mn74:7.7":"idameva saccam moghamannanti; ","mn74:7.8":"dvihi me assa viggaho—","mn74:7.9":"yo cayam samano va brahmano va evamvadi evamditthi—sabbam me khamatiti, ","mn74:7.10":"yo cayam samano va brahmano va evamvadi evamditthi—ekaccam me khamati ekaccam me nakkhamatiti—","mn74:7.11":"imehi assa dvihi viggaho. ","mn74:7.12":"Iti viggahe sati vivado, vivade sati vighato, vighate sati vihesa’. ","mn74:7.13":"Iti so viggahanca vivadanca vighatanca vihesanca attani sampassamano tanceva ditthim pajahati annanca ditthim na upadiyati. ","mn74:7.14":"Evametasam ditthinam pahanam hoti, evametasam ditthinam patinissaggo hoti. ","mn74:8.1":"Tatraggivessana, ye te samanabrahmana evamvadino evamditthino: ","mn74:8.2":"‘ekaccam me khamati, ekaccam me nakkhamati’ti ","mn74:8.3":"tattha vinnu puriso iti patisancikkhati: ","mn74:8.4":"‘ya kho me ayam ditthi—","mn74:8.5":"ekaccam me khamati, ekaccam me nakkhamatiti, ","mn74:8.6":"imance aham ditthim thamasa paramasa abhinivissa vohareyyam—","mn74:8.7":"idameva saccam moghamannanti; ","mn74:8.8":"dvihi me assa viggaho—","mn74:8.9":"yo cayam samano va brahmano va evamvadi evamditthi—sabbam me khamatiti, ","mn74:8.10":"yo cayam samano va brahmano va evamvadi evamditthi—sabbam me nakkhamatiti—","mn74:8.11":"imehi assa dvihi viggaho. ","mn74:8.12":"Iti viggahe sati vivado, vivade sati vighato, vighate sati vihesa’. ","mn74:8.13":"Iti so viggahanca vivadanca vighatanca vihesanca attani sampassamano tanceva ditthim pajahati annanca ditthim na upadiyati. ","mn74:8.14":"Evametasam ditthinam pahanam hoti, evametasam ditthinam patinissaggo hoti. ","mn74:9.1":"Ayam kho panaggivessana, kayo rupi catumahabhutiko matapettikasambhavo odanakummasupacayo aniccucchadanaparimaddanabhedanaviddhamsanadhammo, aniccato dukkhato rogato gandato sallato aghato abadhato parato palokato sunnato anattato samanupassitabbo. ","mn74:9.2":"Tassimam kayam aniccato dukkhato rogato gandato sallato aghato abadhato parato palokato sunnato anattato samanupassato yo kayasmim kayachando kayasneho kayanvayata sa pahiyati. ","mn74:10.1":"Tisso kho ima, aggivessana, vedana—","mn74:10.2":"sukha vedana, dukkha vedana, adukkhamasukha vedana. ","mn74:10.3":"Yasmim, aggivessana, samaye sukham vedanam vedeti, neva tasmim samaye dukkham vedanam vedeti, na adukkhamasukham vedanam vedeti; ","mn74:10.4":"sukhamyeva tasmim samaye vedanam vedeti. ","mn74:10.5":"Yasmim, aggivessana, samaye dukkham vedanam vedeti, neva tasmim samaye sukham vedanam vedeti, na adukkhamasukham vedanam vedeti; ","mn74:10.6":"dukkhamyeva tasmim samaye vedanam vedeti. ","mn74:10.7":"Yasmim, aggivessana, samaye adukkhamasukham vedanam vedeti, neva tasmim samaye sukham vedanam vedeti, na dukkham vedanam vedeti; ","mn74:10.8":"adukkhamasukhamyeva tasmim samaye vedanam vedeti. ","mn74:11.1":"Sukhapi kho, aggivessana, vedana anicca sankhata paticcasamuppanna khayadhamma vayadhamma viragadhamma nirodhadhamma; ","mn74:11.2":"dukkhapi kho, aggivessana, vedana anicca sankhata paticcasamuppanna khayadhamma vayadhamma viragadhamma nirodhadhamma; ","mn74:11.3":"adukkhamasukhapi kho, aggivessana, vedana anicca sankhata paticcasamuppanna khayadhamma vayadhamma viragadhamma nirodhadhamma. ","mn74:12.1":"Evam passam, aggivessana, sutava ariyasavako sukhayapi vedanaya nibbindati, dukkhayapi vedanaya nibbindati, adukkhamasukhayapi vedanaya nibbindati; ","mn74:12.2":"nibbindam virajjati, viraga vimuccati. Vimuttasmim, vimuttamiti nanam hoti. ","mn74:12.3":"‘Khina jati, vusitam brahmacariyam, katam karaniyam, naparam itthattaya’ti pajanati. ","mn74:13.1":"Evam vimuttacitto kho, aggivessana, bhikkhu na kenaci samvadati, na kenaci vivadati, yanca loke vuttam tena voharati, aparamasan”ti. ","mn74:14.1":"Tena kho pana samayena ayasma sariputto bhagavato pitthito thito hoti bhagavantam bijayamano. ","mn74:14.2":"Atha kho ayasmato sariputtassa etadahosi: ","mn74:14.3":"“tesam tesam kira no bhagava dhammanam abhinna pahanamaha, tesam tesam kira no sugato dhammanam abhinna patinissaggamaha”ti. ","mn74:14.4":"Iti hidam ayasmato sariputtassa patisancikkhato anupadaya asavehi cittam vimucci. ","mn74:15.1":"Dighanakhassa pana paribbajakassa virajam vitamalam dhammacakkhum udapadi: ","mn74:15.2":"“yam kinci samudayadhammam sabbam tam nirodhadhamman”ti. ","mn74:15.3":"Atha kho dighanakho paribbajako ditthadhammo pattadhammo viditadhammo pariyogalhadhammo tinnavicikiccho vigatakathankatho vesarajjappatto aparappaccayo satthusasane bhagavantam etadavoca: ","mn74:16.1":"“abhikkantam, bho gotama, abhikkantam, bho gotama. ","mn74:16.2":"Seyyathapi, bho gotama, nikkujjitam va ukkujjeyya, paticchannam va vivareyya, mulhassa va maggam acikkheyya, andhakare va telapajjotam dhareyya: ‘cakkhumanto rupani dakkhanti’ti; evameva kho bhota gotamena anekapariyayena dhammo pakasito. ","mn74:16.3":"Esaham bhavantam gotamam saranam gacchami dhammanca bhikkhusanghanca. ","mn74:16.4":"Upasakam mam bhavam gotamo dharetu ajjatagge panupetam saranam gatan”ti. ","mn74:16.5":"Dighanakhasuttam nitthitam catuttham. "}