{"sn12.53:0.1":"Samyutta Nikaya 12.53 ","sn12.53:0.2":"6. Dukkhavagga ","sn12.53:0.3":"Samyojanasutta ","sn12.53:1.1":"Savatthiyam viharati. ","sn12.53:1.2":"“Samyojaniyesu, bhikkhave, dhammesu assadanupassino viharato tanha pavaddhati. ","sn12.53:1.3":"Tanhapaccaya upadanam; ","sn12.53:1.4":"upadanapaccaya bhavo; ","sn12.53:1.5":"bhavapaccaya jati; ","sn12.53:1.6":"jatipaccaya jaramaranam sokaparidevadukkhadomanassupayasa sambhavanti. ","sn12.53:1.7":"Evametassa kevalassa dukkhakkhandhassa samudayo hoti. ","sn12.53:2.1":"Seyyathapi, bhikkhave, telanca paticca vattinca paticca telappadipo jhayeyya. ","sn12.53:2.2":"Tatra puriso kalena kalam telam asinceyya vattim upasamhareyya. ","sn12.53:2.3":"Evanhi so, bhikkhave, telappadipo tadaharo tadupadano ciram dighamaddhanam jaleyya. ","sn12.53:2.4":"Evameva kho, bhikkhave, samyojaniyesu dhammesu assadanupassino viharato tanha pavaddhati. ","sn12.53:2.5":"Tanhapaccaya upadanam; ","sn12.53:2.6":"upadanapaccaya bhavo; ","sn12.53:2.7":"bhavapaccaya jati; ","sn12.53:2.8":"jatipaccaya jaramaranam sokaparidevadukkhadomanassupayasa sambhavanti. ","sn12.53:2.9":"Evametassa kevalassa dukkhakkhandhassa samudayo hoti. ","sn12.53:3.1":"Samyojaniyesu, bhikkhave, dhammesu adinavanupassino viharato tanha nirujjhati. ","sn12.53:3.2":"Tanhanirodha upadananirodho; ","sn12.53:3.3":"upadananirodha bhavanirodho; ","sn12.53:3.4":"bhavanirodha jatinirodho; ","sn12.53:3.5":"jatinirodha jaramaranam sokaparidevadukkhadomanassupayasa nirujjhanti. ","sn12.53:3.6":"Evametassa kevalassa dukkhakkhandhassa nirodho hoti. ","sn12.53:4.1":"Seyyathapi, bhikkhave, telanca paticca vattinca paticca telappadipo jhayeyya. ","sn12.53:4.2":"Tatra puriso na kalena kalam telam asinceyya na vattim upasamhareyya. ","sn12.53:4.3":"Evanhi so, bhikkhave, telappadipo purimassa ca upadanassa pariyadana annassa ca anupahara anaharo nibbayeyya. ","sn12.53:4.4":"Evameva kho, bhikkhave, samyojaniyesu dhammesu adinavanupassino viharato tanha nirujjhati. ","sn12.53:4.5":"Tanhanirodha upadananirodho …pe… ","sn12.53:4.6":"evametassa kevalassa dukkhakkhandhassa nirodho hoti”ti. ","sn12.53:4.7":"Tatiyam. "}