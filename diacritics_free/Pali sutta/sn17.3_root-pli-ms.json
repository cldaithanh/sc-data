{"sn17.3:0.1":"Samyutta Nikaya 17.3 ","sn17.3:0.2":"1. Pathamavagga ","sn17.3:0.3":"Kummasutta ","sn17.3:1.1":"Savatthiyam viharati. ","sn17.3:1.2":"“Daruno, bhikkhave, labhasakkarasiloko …pe… adhigamaya. ","sn17.3:1.3":"Bhutapubbam, bhikkhave, annatarasmim udakarahade mahakummakulam ciranivasi ahosi. ","sn17.3:1.4":"Atha kho, bhikkhave, annataro kummo annataram kummam etadavoca: ","sn17.3:1.5":"‘ma kho tvam, tata kumma, etam padesam agamasi’ti. ","sn17.3:1.6":"Agamasi kho, bhikkhave, so kummo tam padesam. ","sn17.3:1.7":"Tamenam luddo papataya vijjhi. ","sn17.3:1.8":"Atha kho, bhikkhave, so kummo yena so kummo tenupasankami. ","sn17.3:1.9":"Addasa kho, bhikkhave, so kummo tam kummam duratova agacchantam. ","sn17.3:1.10":"Disvana tam kummam etadavoca: ","sn17.3:1.11":"‘kacci tvam, tata kumma, na tam padesam agamasi’ti? ","sn17.3:1.12":"‘Agamasim khvaham, tata kumma, tam padesan’ti. ","sn17.3:1.13":"‘Kacci panasi, tata kumma, akkhato anupahato’ti? ","sn17.3:1.14":"‘Akkhato khomhi, tata kumma, anupahato, atthi ca me idam suttakam pitthito pitthito anubandhan’ti. ","sn17.3:1.15":"‘Tagghasi, tata kumma, khato, taggha upahato. ","sn17.3:1.16":"Etena hi te, tata kumma, suttakena pitaro ca pitamaha ca anayam apanna byasanam apanna. ","sn17.3:1.17":"Gaccha dani tvam, tata kumma, na dani tvam amhakan’ti. ","sn17.3:2.1":"Luddoti kho, bhikkhave, marassetam papimato adhivacanam. ","sn17.3:2.2":"Papatati kho, bhikkhave, labhasakkarasilokassetam adhivacanam. ","sn17.3:2.3":"Suttakanti kho, bhikkhave, nandiragassetam adhivacanam. ","sn17.3:2.4":"Yo hi koci, bhikkhave, bhikkhu uppannam labhasakkarasilokam assadeti nikameti—","sn17.3:2.5":"ayam vuccati, bhikkhave, bhikkhu giddho papataya anayam apanno byasanam apanno yathakamakaraniyo papimato. ","sn17.3:2.6":"Evam daruno kho, bhikkhave, labhasakkarasiloko …pe… ","sn17.3:2.7":"evanhi vo, bhikkhave, sikkhitabban”ti. ","sn17.3:2.8":"Tatiyam. "}