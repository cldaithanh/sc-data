{"an3.86:0.1":"Anguttara Nikaya 3.86 ","an3.86:0.2":"9. Samanavagga ","an3.86:0.3":"Pathamasikkhasutta ","an3.86:1.1":"“Sadhikamidam, bhikkhave, diyaddhasikkhapadasatam anvaddhamasam uddesam agacchati, yattha attakama kulaputta sikkhanti. ","an3.86:1.2":"Tisso ima, bhikkhave, sikkha yatthetam sabbam samodhanam gacchati. ","an3.86:1.3":"Katama tisso? ","an3.86:1.4":"Adhisilasikkha, adhicittasikkha adhipannasikkha—","an3.86:1.5":"ima kho, bhikkhave, tisso sikkha, yatthetam sabbam samodhanam gacchati. ","an3.86:2.1":"Idha, bhikkhave, bhikkhu silesu paripurakari hoti samadhismim mattaso kari pannaya mattaso kari. ","an3.86:2.2":"So yani tani khuddanukhuddakani sikkhapadani tani apajjatipi vutthatipi. ","an3.86:2.3":"Tam kissa hetu? ","an3.86:2.4":"Na hi mettha, bhikkhave, abhabbata vutta. ","an3.86:2.5":"Yani ca kho tani sikkhapadani adibrahmacariyakani brahmacariyasaruppani, tattha dhuvasilo ca hoti thitasilo ca, samadaya sikkhati sikkhapadesu. ","an3.86:2.6":"So tinnam samyojananam parikkhaya sotapanno hoti avinipatadhammo niyato sambodhiparayano. ","an3.86:3.1":"Idha pana, bhikkhave, bhikkhu silesu paripurakari hoti samadhismim mattaso kari pannaya mattaso kari. ","an3.86:3.2":"So yani tani khuddanukhuddakani sikkhapadani tani apajjatipi vutthatipi. ","an3.86:3.3":"Tam kissa hetu? ","an3.86:3.4":"Na hi mettha, bhikkhave, abhabbata vutta. ","an3.86:3.5":"Yani ca kho tani sikkhapadani adibrahmacariyakani brahmacariyasaruppani tattha dhuvasilo ca hoti thitasilo ca, samadaya sikkhati sikkhapadesu. ","an3.86:3.6":"So tinnam samyojananam parikkhaya ragadosamohanam tanutta sakadagami hoti, sakideva imam lokam agantva dukkhassantam karoti. ","an3.86:4.1":"Idha pana, bhikkhave, bhikkhu silesu paripurakari hoti samadhismim paripurakari pannaya mattaso kari. ","an3.86:4.2":"So yani tani khuddanukhuddakani sikkhapadani tani apajjatipi vutthatipi. ","an3.86:4.3":"Tam kissa hetu? ","an3.86:4.4":"Na hi mettha, bhikkhave, abhabbata vutta. ","an3.86:4.5":"Yani ca kho tani sikkhapadani adibrahmacariyakani brahmacariyasaruppani tattha dhuvasilo ca hoti thitasilo ca, samadaya sikkhati sikkhapadesu. ","an3.86:4.6":"So pancannam orambhagiyanam samyojananam parikkhaya opapatiko hoti tattha parinibbayi anavattidhammo tasma loka. ","an3.86:5.1":"Idha pana, bhikkhave, bhikkhu silesu paripurakari hoti samadhismim paripurakari pannaya paripurakari. ","an3.86:5.2":"So yani tani khuddanukhuddakani sikkhapadani tani apajjatipi vutthatipi. ","an3.86:5.3":"Tam kissa hetu? ","an3.86:5.4":"Na hi mettha, bhikkhave, abhabbata vutta. ","an3.86:5.5":"Yani ca kho tani sikkhapadani adibrahmacariyakani brahmacariyasaruppani tattha dhuvasilo ca hoti thitasilo ca, samadaya sikkhati sikkhapadesu. ","an3.86:5.6":"So asavanam khaya anasavam cetovimuttim pannavimuttim dittheva dhamme sayam abhinna sacchikatva upasampajja viharati. ","an3.86:6.1":"Iti kho, bhikkhave, padesam padesakari aradheti paripuram paripurakari. ","an3.86:6.2":"Avanjhani tvevaham, bhikkhave, sikkhapadani vadami”ti. ","an3.86:6.3":"Chattham. "}