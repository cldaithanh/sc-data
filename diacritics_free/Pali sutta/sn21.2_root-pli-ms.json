{"sn21.2:0.1":"Samyutta Nikaya 21.2 ","sn21.2:0.2":"1. Bhikkhuvagga ","sn21.2:0.3":"Upatissasutta ","sn21.2:1.1":"Savatthinidanam. ","sn21.2:1.2":"Tatra kho ayasma sariputto bhikkhu amantesi: ","sn21.2:1.3":"“avuso bhikkhave”ti. ","sn21.2:1.4":"“Avuso”ti kho te bhikkhu ayasmato sariputtassa paccassosum. ","sn21.2:1.5":"Ayasma sariputto etadavoca: ","sn21.2:2.1":"“Idha mayham, avuso, rahogatassa patisallinassa evam cetaso parivitakko udapadi: ","sn21.2:2.2":"‘atthi nu kho tam kinci lokasmim yassa me viparinamannathabhava uppajjeyyum sokaparidevadukkhadomanassupayasa’ti? ","sn21.2:2.3":"Tassa mayham, avuso, etadahosi: ","sn21.2:2.4":"‘natthi kho tam kinci lokasmim yassa me viparinamannathabhava uppajjeyyum sokaparidevadukkhadomanassupayasa’”ti. ","sn21.2:3.1":"Evam vutte, ayasma anando ayasmantam sariputtam etadavoca: ","sn21.2:3.2":"“satthupi kho te, avuso sariputta, viparinamannathabhava nuppajjeyyum sokaparidevadukkhadomanassupayasa”ti? ","sn21.2:3.3":"“Satthupi kho me, avuso, viparinamannathabhava nuppajjeyyum sokaparidevadukkhadomanassupayasa, api ca me evamassa: ","sn21.2:3.4":"‘mahesakkho vata bho sattha antarahito mahiddhiko mahanubhavo. ","sn21.2:3.5":"Sace hi bhagava ciram dighamaddhanam tittheyya tadassa bahujanahitaya bahujanasukhaya lokanukampaya atthaya hitaya sukhaya devamanussanan’ti. ","sn21.2:3.6":"Tatha hi panayasmato sariputtassa digharattam ahankaramamankaramananusaya susamuhata. ","sn21.2:3.7":"Tasma ayasmato sariputtassa satthupi viparinamannathabhava nuppajjeyyum sokaparidevadukkhadomanassupayasa”ti. ","sn21.2:3.8":"Dutiyam. "}