{"vv54:0.1":"Vimanavatthu ","vv54:0.2":"Purisavimana ","vv54:0.3":"Maharathavagga ","vv54:0.4":"4. Kakkatakarasadayakavimanavatthu ","vv54:1.1":"“Uccamidam manithunam vimanam, ","vv54:1.2":"Samantato dvadasa yojanani; ","vv54:1.3":"Kutagara sattasata ulara, ","vv54:1.4":"Veluriyathambha rucakatthata subha. ","vv54:2.1":"Tatthacchasi pivasi khadasi ca, ","vv54:2.2":"Dibba ca vina pavadanti vaggum; ","vv54:2.3":"Dibba rasa kamagunettha panca, ","vv54:2.4":"Nariyo ca naccanti suvannachanna. ","vv54:3.1":"Kena tetadiso vanno, ","vv54:3.2":"kena te idha mijjhati; ","vv54:3.3":"Uppajjanti ca te bhoga, ","vv54:3.4":"ye keci manaso piya. ","vv54:4.1":"Pucchami tam deva mahanubhava, ","vv54:4.2":"Manussabhuto kimakasi punnam; ","vv54:4.3":"Kenasi evam jalitanubhavo, ","vv54:4.4":"Vanno ca te sabbadisa pabhasati”ti. ","vv54:5.1":"So devaputto attamano, ","vv54:5.2":"moggallanena pucchito; ","vv54:5.3":"Panham puttho viyakasi, ","vv54:5.4":"yassa kammassidam phalam. ","vv54:6.1":"“Satisamuppadakaro, ","vv54:6.2":"dvare kakkatako thito; ","vv54:6.3":"Nitthito jatarupassa, ","vv54:6.4":"sobhati dasapadako. ","vv54:7.1":"Tena metadiso vanno, ","vv54:7.2":"tena me idha mijjhati; ","vv54:7.3":"Uppajjanti ca me bhoga, ","vv54:7.4":"ye keci manaso piya. ","vv54:8.1":"Akkhami te bhikkhu mahanubhava, ","vv54:8.2":"Manussabhuto yamakasi punnam; ","vv54:8.3":"Tenamhi evam jalitanubhavo, ","vv54:8.4":"Vanno ca me sabbadisa pabhasati”ti. ","vv54:9.1":"Kakkatakarasadayakavimanam catuttham. ","vv54:10.1":"(Anantaram pancavimanam yatha kakkatakarasadayakavimanam tatha vittharetabbam.) "}