{"an6.42:0.1":"Anguttara Nikaya 6.42 ","an6.42:0.2":"4. Devatavagga ","an6.42:0.3":"Nagitasutta ","an6.42:1.1":"Evam me sutam—","an6.42:1.2":"ekam samayam bhagava kosalesu carikam caramano mahata bhikkhusanghena saddhim yena icchanangalam nama kosalanam brahmanagamo tadavasari. ","an6.42:1.3":"Tatra sudam bhagava icchanangale viharati icchanangalavanasande. ","an6.42:1.4":"Assosum kho icchanangalaka brahmanagahapatika: ","an6.42:1.5":"“samano khalu, bho, gotamo sakyaputto sakyakula pabbajito icchanangalam anuppatto icchanangale viharati icchanangalavanasande. ","an6.42:1.6":"Tam kho pana bhavantam gotamam evam kalyano kittisaddo abbhuggato: ","an6.42:1.7":"‘itipi so bhagava araham sammasambuddho vijjacaranasampanno …pe… buddho bhagava’ti. ","an6.42:1.8":"So imam lokam sadevakam …pe… arahatam dassanam hoti”ti. ","an6.42:1.9":"Atha kho icchanangalaka brahmanagahapatika tassa rattiya accayena pahutam khadaniyam bhojaniyam adaya yena icchanangalavanasando tenupasankamimsu; upasankamitva bahidvarakotthake atthamsu uccasadda mahasadda. ","an6.42:2.1":"Tena kho pana samayena ayasma nagito bhagavato upatthako hoti. ","an6.42:2.2":"Atha kho bhagava ayasmantam nagitam amantesi: ","an6.42:2.3":"“ke pana te, nagita, uccasadda mahasadda kevatta manne macchavilope”ti? ","an6.42:2.4":"“Ete, bhante, icchanangalaka brahmanagahapatika pahutam khadaniyam bhojaniyam adaya bahidvarakotthake thita bhagavantamyeva uddissa bhikkhusanghanca”ti. ","an6.42:2.5":"“Maham, nagita, yasena samagamam, ma ca maya yaso. ","an6.42:2.6":"Yo kho, nagita, nayimassa nekkhammasukhassa pavivekasukhassa upasamasukhassa sambodhasukhassa nikamalabhi assa akicchalabhi akasiralabhi, yassaham nekkhammasukhassa pavivekasukhassa upasamasukhassa sambodhasukhassa nikamalabhi akicchalabhi akasiralabhi, ","an6.42:2.7":"so tam milhasukham middhasukham labhasakkarasilokasukham sadiyeyya”ti. ","an6.42:3.1":"“Adhivasetu dani, bhante, bhagava; adhivasetu, sugato; ","an6.42:3.2":"adhivasanakalo dani, bhante, bhagavato. ","an6.42:3.3":"Yena yeneva dani, bhante, bhagava gamissati, tanninnava bhavissanti brahmanagahapatika negama ceva janapada ca. ","an6.42:3.4":"Seyyathapi, bhante, thullaphusitake deve vassante yathaninnam udakani pavattanti; ","an6.42:3.5":"evamevam kho, bhante, yena yeneva dani bhagava gamissati, tanninnava bhavissanti brahmanagahapatika negama ceva janapada ca. ","an6.42:3.6":"Tam kissa hetu? ","an6.42:3.7":"Tatha hi, bhante, bhagavato silapannanan”ti. ","an6.42:4.1":"“Maham, nagita, yasena samagamam, ma ca maya yaso. ","an6.42:4.2":"Yo kho, nagita, nayimassa nekkhammasukhassa pavivekasukhassa upasamasukhassa sambodhasukhassa nikamalabhi assa akicchalabhi akasiralabhi, yassaham nekkhammasukhassa pavivekasukhassa upasamasukhassa sambodhasukhassa nikamalabhi akicchalabhi akasiralabhi, ","an6.42:4.3":"so tam milhasukham middhasukham labhasakkarasilokasukham sadiyeyya. ","an6.42:5.1":"Idhaham, nagita, bhikkhum passami gamantaviharim samahitam nisinnam. ","an6.42:5.2":"Tassa mayham, nagita, evam hoti: ","an6.42:5.3":"‘idanimam ayasmantam aramiko va upatthahissati samanuddeso va tam tamha samadhimha cavessati’ti. ","an6.42:5.4":"Tenaham, nagita, tassa bhikkhuno na attamano homi gamantaviharena. ","an6.42:6.1":"Idha panaham, nagita, bhikkhum passami arannikam aranne pacalayamanam nisinnam. ","an6.42:6.2":"Tassa mayham, nagita, evam hoti: ","an6.42:6.3":"‘idani ayamayasma imam niddakilamatham pativinodetva arannasannamyeva manasi karissati ekattan’ti. ","an6.42:6.4":"Tenaham, nagita, tassa bhikkhuno attamano homi arannaviharena. ","an6.42:7.1":"Idha panaham, nagita, bhikkhum passami arannikam aranne asamahitam nisinnam. ","an6.42:7.2":"Tassa mayham, nagita, evam hoti: ","an6.42:7.3":"‘idani ayamayasma asamahitam va cittam samadahissati, samahitam va cittam anurakkhissati’ti. ","an6.42:7.4":"Tenaham, nagita, tassa bhikkhuno attamano homi arannaviharena. ","an6.42:8.1":"Idha panaham, nagita, bhikkhum passami arannikam aranne samahitam nisinnam. ","an6.42:8.2":"Tassa mayham, nagita, evam hoti: ","an6.42:8.3":"‘idani ayamayasma avimuttam va cittam vimocessati, vimuttam va cittam anurakkhissati’ti. ","an6.42:8.4":"Tenaham, nagita, tassa bhikkhuno attamano homi arannaviharena. ","an6.42:9.1":"Idha panaham, nagita, bhikkhum passami gamantaviharim labhim civarapindapatasenasanagilanappaccayabhesajjaparikkharanam. ","an6.42:9.2":"So tam labhasakkarasilokam nikamayamano rincati patisallanam rincati arannavanapatthani pantani senasanani; ","an6.42:9.3":"gamanigamarajadhanim osaritva vasam kappeti. ","an6.42:9.4":"Tenaham, nagita, tassa bhikkhuno na attamano homi gamantaviharena. ","an6.42:10.1":"Idha panaham, nagita, bhikkhum passami arannikam labhim civarapindapatasenasanagilanappaccayabhesajjaparikkharanam. ","an6.42:10.2":"So tam labhasakkarasilokam patipanametva na rincati patisallanam na rincati arannavanapatthani pantani senasanani. ","an6.42:10.3":"Tenaham, nagita, tassa bhikkhuno attamano homi arannaviharena. ","an6.42:11.1":"Yasmaham, nagita, samaye addhanamaggappatipanno na kanci passami purato va pacchato va, phasu me, nagita, tasmim samaye hoti antamaso uccarapassavakammaya”ti. ","an6.42:11.2":"Dvadasamam. ","an6.42:11.3":"Devatavaggo catuttho. ","an6.42:12.0":"Tassuddanam ","an6.42:12.1":"Sekha dve aparihani, ","an6.42:12.2":"Moggallana vijjabhagiya; ","an6.42:12.3":"Vivadadanattakari nidanam, ","an6.42:12.4":"Kimiladarukkhandhena nagitoti. "}