{"sn3.21:0.1":"Samyutta Nikaya 3.21 ","sn3.21:0.2":"3. Tatiyavagga ","sn3.21:0.3":"Puggalasutta ","sn3.21:1.1":"Savatthinidanam. ","sn3.21:1.2":"Atha kho raja pasenadi kosalo yena bhagava tenupasankami; upasankamitva bhagavantam abhivadetva ekamantam nisidi. Ekamantam nisinnam kho rajanam pasenadim kosalam bhagava etadavoca: ","sn3.21:1.3":"“cattarome, maharaja puggala santo samvijjamana lokasmim. ","sn3.21:1.4":"Katame cattaro? ","sn3.21:1.5":"Tamotamaparayano, ","sn3.21:1.6":"tamojotiparayano, ","sn3.21:1.7":"jotitamaparayano, ","sn3.21:1.8":"jotijotiparayano. ","sn3.21:2.1":"Kathanca, maharaja puggalo tamotamaparayano hoti? ","sn3.21:2.2":"Idha, maharaja, ekacco puggalo nice kule paccajato hoti, candalakule va venakule va nesadakule va rathakarakule va pukkusakule va dalidde appannapanabhojane kasiravuttike, yattha kasirena ghasacchado labbhati. ","sn3.21:2.3":"So ca hoti dubbanno duddasiko okotimako bavhabadho kano va kuni va khanjo va pakkhahato va, na labhi annassa panassa vatthassa yanassa malagandhavilepanassa seyyavasathapadipeyyassa. ","sn3.21:2.4":"So kayena duccaritam carati, vacaya duccaritam carati, manasa duccaritam carati. ","sn3.21:2.5":"So kayena duccaritam caritva vacaya duccaritam caritva manasa duccaritam caritva, kayassa bheda param marana apayam duggatim vinipatam nirayam upapajjati. ","sn3.21:3.1":"Seyyathapi, maharaja, puriso andhakara va andhakaram gaccheyya, tama va tamam gaccheyya, lohitamala va lohitamalam gaccheyya. ","sn3.21:3.2":"Tathupamaham, maharaja, imam puggalam vadami. ","sn3.21:3.3":"Evam kho, maharaja, puggalo tamotamaparayano hoti. ","sn3.21:4.1":"Kathanca, maharaja, puggalo tamojotiparayano hoti? ","sn3.21:4.2":"Idha, maharaja, ekacco puggalo nice kule paccajato hoti, candalakule va venakule va nesadakule va rathakarakule va pukkusakule va dalidde appannapanabhojane kasiravuttike, yattha kasirena ghasacchado labbhati. ","sn3.21:4.3":"So ca kho hoti dubbanno duddasiko okotimako bavhabadho, kano va kuni va khanjo va pakkhahato va, na labhi annassa panassa vatthassa yanassa malagandhavilepanassa seyyavasathapadipeyyassa. ","sn3.21:4.4":"So kayena sucaritam carati, vacaya sucaritam carati, manasa sucaritam carati. ","sn3.21:4.5":"So kayena sucaritam caritva vacaya sucaritam caritva manasa sucaritam caritva, kayassa bheda param marana sugatim saggam lokam upapajjati. ","sn3.21:5.1":"Seyyathapi, maharaja, puriso pathaviya va pallankam aroheyya, pallanka va assapitthim aroheyya, assapitthiya va hatthikkhandham aroheyya, hatthikkhandha va pasadam aroheyya. ","sn3.21:5.2":"Tathupamaham, maharaja, imam puggalam vadami. ","sn3.21:5.3":"Evam kho, maharaja, puggalo tamojotiparayano hoti. ","sn3.21:6.1":"Kathanca, maharaja, puggalo jotitamaparayano hoti? ","sn3.21:6.2":"Idha, maharaja, ekacco puggalo ucce kule paccajato hoti, khattiyamahasalakule va brahmanamahasalakule va gahapatimahasalakule va, addhe mahaddhane mahabhoge pahutajataruparajate pahutavittupakarane pahutadhanadhanne. ","sn3.21:6.3":"So ca hoti abhirupo dassaniyo pasadiko, paramaya vannapokkharataya samannagato, labhi annassa panassa vatthassa yanassa malagandhavilepanassa seyyavasathapadipeyyassa. ","sn3.21:6.4":"So kayena duccaritam carati, vacaya duccaritam carati, manasa duccaritam carati. ","sn3.21:6.5":"So kayena duccaritam caritva vacaya duccaritam caritva manasa duccaritam caritva, kayassa bheda param marana apayam duggatim vinipatam nirayam upapajjati. ","sn3.21:7.1":"Seyyathapi, maharaja, puriso pasada va hatthikkhandham oroheyya, hatthikkhandha va assapitthim oroheyya, assapitthiya va pallankam oroheyya, pallanka va pathavim oroheyya, pathaviya va andhakaram paviseyya. ","sn3.21:7.2":"Tathupamaham, maharaja, imam puggalam vadami. ","sn3.21:7.3":"Evam kho, maharaja, puggalo jotitamaparayano hoti. ","sn3.21:8.1":"Kathanca, maharaja, puggalo jotijotiparayano hoti? ","sn3.21:8.2":"Idha, maharaja, ekacco puggalo ucce kule paccajato hoti, khattiyamahasalakule va brahmanamahasalakule va gahapatimahasalakule va, addhe mahaddhane mahabhoge pahutajataruparajate pahutavittupakarane pahutadhanadhanne. ","sn3.21:8.3":"So ca hoti abhirupo dassaniyo pasadiko, paramaya vannapokkharataya samannagato, labhi annassa panassa vatthassa yanassa malagandhavilepanassa seyyavasathapadipeyyassa. ","sn3.21:8.4":"So kayena sucaritam carati, vacaya sucaritam carati, manasa sucaritam carati. ","sn3.21:8.5":"So kayena sucaritam caritva vacaya sucaritam caritva manasa sucaritam caritva, kayassa bheda param marana sugatim saggam lokam upapajjati. ","sn3.21:9.1":"Seyyathapi, maharaja, puriso pallanka va pallankam sankameyya, assapitthiya va assapitthim sankameyya, hatthikkhandha va hatthikkhandham sankameyya, pasada va pasadam sankameyya. ","sn3.21:9.2":"Tathupamaham, maharaja, imam puggalam vadami. ","sn3.21:9.3":"Evam kho, maharaja, puggalo jotijotiparayano hoti. ","sn3.21:9.4":"Ime kho, maharaja, cattaro puggala santo samvijjamana lokasmin”ti. ","sn3.21:9.5":"Idamavoca …pe… ","sn3.21:10.1":"“Daliddo puriso raja, ","sn3.21:10.2":"assaddho hoti macchari; ","sn3.21:10.3":"Kadariyo papasankappo, ","sn3.21:10.4":"micchaditthi anadaro. ","sn3.21:11.1":"Samane brahmane vapi, ","sn3.21:11.2":"anne vapi vanibbake; ","sn3.21:11.3":"Akkosati paribhasati, ","sn3.21:11.4":"natthiko hoti rosako. ","sn3.21:12.1":"Dadamanam nivareti, ","sn3.21:12.2":"yacamanana bhojanam; ","sn3.21:12.3":"Tadiso puriso raja, ","sn3.21:12.4":"miyamano janadhipa; ","sn3.21:12.5":"Upeti nirayam ghoram, ","sn3.21:12.6":"tamotamaparayano. ","sn3.21:13.1":"Daliddo puriso raja, ","sn3.21:13.2":"saddho hoti amacchari; ","sn3.21:13.3":"Dadati setthasankappo, ","sn3.21:13.4":"abyaggamanaso naro. ","sn3.21:14.1":"Samane brahmane vapi, ","sn3.21:14.2":"anne vapi vanibbake; ","sn3.21:14.3":"Utthaya abhivadeti, ","sn3.21:14.4":"samacariyaya sikkhati. ","sn3.21:15.1":"Dadamanam na vareti, ","sn3.21:15.2":"yacamanana bhojanam; ","sn3.21:15.3":"Tadiso puriso raja, ","sn3.21:15.4":"miyamano janadhipa; ","sn3.21:15.5":"Upeti tidivam thanam, ","sn3.21:15.6":"tamojotiparayano. ","sn3.21:16.1":"Addho ce puriso raja, ","sn3.21:16.2":"assaddho hoti macchari; ","sn3.21:16.3":"Kadariyo papasankappo, ","sn3.21:16.4":"micchaditthi anadaro. ","sn3.21:17.1":"Samane brahmane vapi, ","sn3.21:17.2":"anne vapi vanibbake; ","sn3.21:17.3":"Akkosati paribhasati, ","sn3.21:17.4":"natthiko hoti rosako. ","sn3.21:18.1":"Dadamanam nivareti, ","sn3.21:18.2":"yacamanana bhojanam; ","sn3.21:18.3":"Tadiso puriso raja, ","sn3.21:18.4":"miyamano janadhipa; ","sn3.21:18.5":"Upeti nirayam ghoram, ","sn3.21:18.6":"jotitamaparayano. ","sn3.21:19.1":"Addho ce puriso raja, ","sn3.21:19.2":"saddho hoti amacchari; ","sn3.21:19.3":"Dadati setthasankappo, ","sn3.21:19.4":"abyaggamanaso naro. ","sn3.21:20.1":"Samane brahmane vapi, ","sn3.21:20.2":"anne vapi vanibbake; ","sn3.21:20.3":"Utthaya abhivadeti, ","sn3.21:20.4":"samacariyaya sikkhati. ","sn3.21:21.1":"Dadamanam na vareti, ","sn3.21:21.2":"yacamanana bhojanam; ","sn3.21:21.3":"Tadiso puriso raja, ","sn3.21:21.4":"miyamano janadhipa; ","sn3.21:21.5":"Upeti tidivam thanam, ","sn3.21:21.6":"jotijotiparayano”ti. "}