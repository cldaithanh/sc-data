{"ne9:0.1":"Netti ","ne9:0.2":"Patiniddesavara ","ne9:0.3":"Vibhanga 6 ","ne9:0.4":"Catubyuhaharavibhanga ","ne9:1.1":"Tattha katamo catubyuho haro? ","ne9:1.2":"“Neruttamadhippayo”ti ayam. ","ne9:1.3":"Byanjanena suttassa neruttanca adhippayo ca nidananca pubbaparasandhi ca gavesitabbo. ","ne9:1.4":"Tattha katamam neruttam, ya niruttipadasamhita, yam dhammanam namaso nanam. ","ne9:1.5":"Yada hi bhikkhu atthassa ca namam janati, dhammassa ca namam janati, tatha tatha nam abhiniropeti. ","ne9:1.6":"Ayanca vuccati atthakusalo dhammakusalo byanjanakusalo niruttikusalo pubbaparakusalo desanakusalo atitadhivacanakusalo anagatadhivacanakusalo paccuppannadhivacanakusalo itthadhivacanakusalo purisadhivacanakusalo napumsakadhivacanakusalo ekadhivacanakusalo anekadhivacanakusalo, evam sabbani katabbani janapadaniruttani sabba ca janapadaniruttiyo. ","ne9:1.7":"Ayam niruttipadasamhita. ","ne9:2.1":"Tattha katamo adhippayo? ","ne9:3.1":"“Dhammo have rakkhati dhammacarim, ","ne9:3.2":"Chattam mahantam yatha vassakale; ","ne9:3.3":"Esanisamso dhamme sucinne, ","ne9:3.4":"Na duggatim gacchati dhammacari”ti. ","ne9:4.1":"Idha bhagavato ko adhippayo? ","ne9:4.2":"Ye apayehi parimuccitukama bhavissanti, te dhammacarino bhavissantiti ayam ettha bhagavato adhippayo. ","ne9:5.1":"“Coro yatha sandhimukhe gahito, ","ne9:5.2":"Sakammuna hannati bajjhate ca; ","ne9:5.3":"Evam ayam pecca paja parattha, ","ne9:5.4":"Sakammuna hannati bajjhate ca”ti. ","ne9:6.1":"Idha bhagavato ko adhippayo? ","ne9:6.2":"Sancetanikanam katanam kammanam upacitanam dukkhavedaniyanam anittham asatam vipakam paccanubhavissatiti ayam ettha bhagavato adhippayo. ","ne9:7.1":"“Sukhakamani bhutani, ","ne9:7.2":"Yo dandena vihimsati; ","ne9:7.3":"Attano sukhamesano, ","ne9:7.4":"Pecca so na labhate sukhan”ti. ","ne9:8.1":"Idha bhagavato ko adhippayo? ","ne9:8.2":"Ye sukhena atthika bhavissanti, te papakammam na karissantiti ayam ettha bhagavato adhippayo. ","ne9:9.1":"“Middhi yada hoti mahagghaso ca, ","ne9:9.2":"Niddayita samparivattasayi; ","ne9:9.3":"Mahavarahova nivapaputtho, ","ne9:9.4":"Punappunam gabbhamupeti mando”ti. ","ne9:10.1":"Idha bhagavato ko adhippayo? ","ne9:10.2":"Ye jaramaranena attiyitukama bhavissanti, te bhavissanti bhojane mattannuno indriyesu guttadvara pubbarattapararattam jagariyanuyogamanuyutta vipassaka kusalesu dhammesu sagarava ca sabrahmacarisu theresu navesu majjhimesuti ayam ettha bhagavato adhippayo. ","ne9:11.1":"“Appamado amatapadam, ","ne9:11.2":"Pamado maccuno padam; ","ne9:11.3":"Appamatta na miyanti, ","ne9:11.4":"Ye pamatta yatha mata”ti. ","ne9:12.1":"Idha bhagavato ko adhippayo? ","ne9:12.2":"Ye amatapariyesanam pariyesitukama bhavissanti, te appamatta viharissantiti ayam ettha bhagavato adhippayo. ","ne9:12.3":"Ayam adhippayo. ","ne9:13.1":"Tattha katamam nidanam? ","ne9:13.2":"Yatha so dhaniyo gopalako bhagavantam aha—","ne9:14.1":"“Nandati puttehi puttima, ","ne9:14.2":"Goma gohi tatheva nandati; ","ne9:14.3":"Upadhi hi narassa nandana, ","ne9:14.4":"Na hi so nandati yo nirupadhi”ti. ","ne9:15.1":"Bhagava aha—","ne9:16.1":"“Socati puttehi puttima, ","ne9:16.2":"Gopiko gohi tatheva socati; ","ne9:16.3":"Upadhi hi narassa socana, ","ne9:16.4":"Na hi so socati yo nirupadhi”ti. ","ne9:17.1":"Imina vatthuna imina nidanena evam nayati “idha bhagava bahiram pariggaham upadhim aha”ti. ","ne9:17.2":"Yatha ca maro papima gijjhakuta pabbata puthusilam patesi, bhagava aha—","ne9:18.1":"“Sacepi kevalam sabbam, ","ne9:18.2":"gijjhakutam calessasi; ","ne9:18.3":"Neva sammavimuttanam, ","ne9:18.4":"buddhanam atthi injitam. ","ne9:19.1":"Nabham phaleyyappathavi caleyya, ","ne9:19.2":"Sabbeva pana uda santaseyyum; ","ne9:19.3":"Sallampi ce urasi pakappayeyyum, ","ne9:19.4":"Upadhisu tanam na karonti buddha”ti. ","ne9:20.1":"Imina vatthuna imina nidanena evam nayati “idha bhagava kayam upadhim aha”ti. ","ne9:20.2":"Yatha caha—","ne9:21.1":"“Na tam dalham bandhanamahu dhira, ","ne9:21.2":"Yadayasam darujapabbajanca; ","ne9:21.3":"Sarattaratta manikundalesu, ","ne9:21.4":"Puttesu daresu ca ya apekkha”ti. ","ne9:22.1":"Imina vatthuna imina nidanena evam nayati “idha bhagava bahiresu vatthusu tanham aha”ti. ","ne9:22.2":"Yatha caha—","ne9:23.1":"“Etam dalham bandhanamahu dhira, ","ne9:23.2":"Oharinam sithilam duppamuncam; ","ne9:23.3":"Etampi chetvana paribbajanti, ","ne9:23.4":"Anapekkhino kamasukham pahaya”ti. ","ne9:24.1":"Imina vatthuna imina nidanena evam nayati “idha bhagava bahiravatthukaya tanhaya pahanam aha”ti. ","ne9:24.2":"Yatha caha—","ne9:25.1":"“Aturam asucim putim, ","ne9:25.2":"duggandham dehanissitam; ","ne9:25.3":"Paggharantam diva rattim, ","ne9:25.4":"balanam abhinanditan”ti. ","ne9:26.1":"Imina vatthuna imina nidanena evam nayati “idha bhagava ajjhattikavatthukaya tanhaya pahanam aha”ti. ","ne9:26.2":"Yatha caha—","ne9:27.1":"“Ucchinda sinehamattano, ","ne9:27.2":"Kumudam saradikamva panina; ","ne9:27.3":"Santimaggameva bruhaya, ","ne9:27.4":"Nibbanam sugatena desitan”ti. ","ne9:28.1":"Imina vatthuna imina nidanena evam nayati “idha bhagava ajjhattikavatthukaya tanhaya pahanam aha”ti. ","ne9:28.2":"Idam nidanam. ","ne9:29.1":"Tattha katamo pubbaparasandhi. ","ne9:29.2":"Yathaha—","ne9:30.1":"“Kamandha jalasanchanna, ","ne9:30.2":"Tanhachadanachadita; ","ne9:30.3":"Pamattabandhana baddha, ","ne9:30.4":"Macchava kuminamukhe; ","ne9:30.5":"Jaramaranamanventi, ","ne9:30.6":"Vaccho khirapakova mataran”ti. ","ne9:31.1":"Ayam kamatanha vutta. ","ne9:31.2":"Sa katamena pubbaparena yujjati? ","ne9:31.3":"Yathaha—","ne9:32.1":"“Ratto attham na janati, ","ne9:32.2":"ratto dhammam na passati; ","ne9:32.3":"Andhantamam tada hoti, ","ne9:32.4":"yam rago sahate naran”ti. ","ne9:33.1":"Iti andhataya ca sanchannataya ca sayeva tanha abhilapita. ","ne9:33.2":"Yancaha kamandha jalasanchanna, tanhachadanachaditati. ","ne9:33.3":"Yancaha ratto attham na janati, ratto dhammam na passatiti, imehi padehi pariyutthanehi sayeva tanha abhilapita. ","ne9:33.4":"Yam andhakaram, ayam dukkhasamudayo, ya ca tanha ponobhavika, yancaha kamati ime kilesakama. ","ne9:33.5":"Yancaha jalasanchannati tesamyeva kamanam payogena pariyutthanam dasseti, tasma kilesavasena ca pariyutthanavasena ca tanhabandhanam vuttam. ","ne9:33.6":"Ye edisika, te jaramaranam anventi, ayam bhagavata yathanikkhittagathabalena dassita jaramaranamanventiti. ","ne9:34.1":"“Yassa papanca thiti ca natthi, ","ne9:34.2":"Sandanam palighanca vitivatto; ","ne9:34.3":"Tam nittanham munim carantam, ","ne9:34.4":"Na vijanati sadevakopi loko”ti. ","ne9:35.1":"Papanca nama tanhaditthimana, tadabhisankhata ca sankhara. ","ne9:35.2":"Thiti nama anusaya. ","ne9:35.3":"Sandanam nama tanhaya pariyutthanam, yani chattimsatanhaya jaliniya vicaritani. ","ne9:35.4":"Paligho nama moho. ","ne9:35.5":"Ye ca papanca sankhara ya ca thiti yam sandananca yam palighanca yo etam sabbam samatikkanto, ayam vuccati nittanho iti. ","ne9:36.1":"Tattha pariyutthanasankhara ditthadhammavedaniya va upapajjavedaniya va aparapariyavedaniya va, evam tanha tividham phalam deti ditthe va dhamme upapajje va apare va pariyaye. ","ne9:36.2":"Evam bhagava aha—","ne9:36.3":"“yam lobhapakatam kammam karoti kayena va vacaya va manasa va, tassa vipakam anubhoti ditthe va dhamme upapajje va apare va pariyaye”ti. ","ne9:36.4":"Idam bhagavato pubbaparena yujjati. ","ne9:36.5":"Tattha pariyutthanam ditthadhammavedaniyam va kammam upapajjavedaniyam va kammam aparapariyayavedaniyam va kammam, evam kammam tidha vipaccati ditthe va dhamme upapajje va apare va pariyaye. ","ne9:36.6":"Yathaha—","ne9:37.1":"“Yance balo idha panatipati hoti …pe… ","ne9:37.2":"micchaditthi hoti, tassa ditthe va dhamme vipakam patisamvedeti upapajje va apare va pariyaye”ti. ","ne9:37.3":"Idam bhagavato pubbaparena yujjati. ","ne9:37.4":"Tattha pariyutthanam patisankhanabalena pahatabbam, sankhara dassanabalena, chattimsa tanhavicaritani bhavanabalena pahatabbaniti evam tanhapi tidha pahiyati. ","ne9:37.5":"Ya nittanhata ayam saupadisesa nibbanadhatu. ","ne9:37.6":"Bheda kayassa ayam anupadisesa nibbanadhatu. ","ne9:38.1":"Papanco nama vuccati anubandho. ","ne9:38.2":"Yancaha bhagava “papanceti atitanagatapaccuppannam cakkhuvinneyyam rupam arabbha”ti. ","ne9:38.3":"Yancaha bhagava—","ne9:38.4":"“atite, radha, rupe anapekkho hohi, anagatam rupam ma abhinandi, paccuppannassa rupassa nibbidaya viragaya nirodhaya patinissaggaya patipajja”ti. ","ne9:38.5":"Idam bhagavato pubbaparena yujjati. ","ne9:38.6":"Yo capi papanco ye ca sankhara ya ca atitanagatapaccuppannassa abhinandana, idam ekattham. ","ne9:38.7":"Api ca annamannehi padehi annamannehi akkharehi annamannehi byanjanehi aparimana dhammadesana vutta bhagavata. ","ne9:38.8":"Evam suttena suttam samsandayitva pubbaparena saddhim yojayitva suttam niddittham bhavati. ","ne9:39.1":"So cayam pubbaparo sandhi catubbidho atthasandhi byanjanasandhi desanasandhi niddesasandhiti. ","ne9:40.1":"Tattha atthasandhi chappadani sankasana pakasana vivarana vibhajana uttanikammata pannattiti. ","ne9:41.1":"Byanjanasandhi chappadani akkharam padam byanjanam akaro nirutti niddesoti. ","ne9:42.1":"Desanasandhi na ca pathavim nissaya jhayati jhayi jhayati ca. ","ne9:42.2":"Na ca apam nissaya jhayati jhayi jhayati ca, na ca tejam nissaya jhayati jhayi jhayati ca, na ca vayum nissaya jhayati jhayi jhayati ca …pe… na ca akasanancayatanam nissaya … na ca vinnanancayatanam nissaya … na ca akincannayatanam nissaya … na ca nevasannanasannayatanam nissaya … na ca imam lokam nissaya … na ca paralokam nissaya jhayati jhayi jhayati ca. ","ne9:42.3":"Yamidam ubhayamantarena dittham sutam mutam vinnatam pattam pariyesitam vitakkitam vicaritam manasanucintitam, tampi nissaya na jhayati jhayi jhayati ca. ","ne9:42.4":"Ayam sadevake loke samarake sabrahmake sassamanabrahmaniya pajaya sadevamanussaya anissitena cittena na nayati jhayanto. ","ne9:43.1":"Yatha maro papima godhikassa kulaputtassa vinnanam samanvesanto na janati na passati. ","ne9:43.2":"So hi papancatito tanhapahanena ditthinissayopissa natthi. ","ne9:43.3":"Yatha ca godhikassa, evam vakkalissa sadevakena lokena samarakena sabrahmakena sassamanabrahmaniya pajaya sadevamanussaya anissitacitta na nayanti jhayamana. ","ne9:43.4":"Ayam desanasandhi. ","ne9:44.1":"Tattha katama niddesasandhi? ","ne9:44.2":"Nissitacitta akusalapakkhena niddisitabba, anissitacitta kusalapakkhena niddisitabba. ","ne9:44.3":"Nissitacitta kilesena niddisitabba, anissitacitta vodanena niddisitabba. ","ne9:44.4":"Nissitacitta samsarappavattiya niddisitabba, anissitacitta samsaranivattiya niddisitabba. ","ne9:44.5":"Nissitacitta tanhaya ca avijjaya ca niddisitabba, anissitacitta samathena ca vipassanaya ca niddisitabba. ","ne9:44.6":"Nissitacitta ahirikena ca anottappena ca niddisitabba, anissitacitta hiriya ca ottappena ca niddisitabba. ","ne9:44.7":"Nissitacitta asatiya ca asampajannena ca niddisitabba, anissitacitta satiya ca sampajannena ca niddisitabba. ","ne9:44.8":"Nissitacitta ayoniya ca ayonisomanasikarena ca niddisitabba, anissitacitta yoniya ca yonisomanasikarena ca niddisitabba. ","ne9:44.9":"Nissitacitta kosajjena ca dovacassena ca niddisitabba, anissitacitta viriyarambhena ca sovacassena ca niddisitabba. ","ne9:44.10":"Nissitacitta assaddhiyena ca pamadena ca niddisitabba, anissitacitta saddhaya ca appamadena ca niddisitabba. ","ne9:44.11":"Nissitacitta asaddhammassavanena ca asamvaranena ca niddisitabba, anissitacitta saddhammassavanena ca samvarena ca niddisitabba. ","ne9:44.12":"Nissitacitta abhijjhaya ca byapadena ca niddisitabba, anissitacitta anabhijjhaya ca abyapadena ca niddisitabba. ","ne9:44.13":"Nissitacitta nivaranehi ca samyojaniyehi ca niddisitabba, anissitacitta ragaviragaya ca cetovimuttiya avijjaviragaya ca pannavimuttiya niddisitabba. ","ne9:44.14":"Nissitacitta ucchedaditthiya ca sassataditthiya ca niddisitabba, anissitacitta saupadisesaya ca anupadisesaya ca nibbanadhatuya niddisitabba. ","ne9:44.15":"Ayam niddesasandhi. ","ne9:44.16":"Tenaha ayasma mahakaccayano “neruttamadhippayo”ti. ","ne9:44.17":"Niyutto catubyuho haro. "}