{"ja536:0.1":"Jataka ","ja536:0.2":"Asitinipata ","ja536:0.3":"Culahamsavagga ","ja536:0.4":"4. Kunalajataka ","ja536:1.1":"Evamakkhayati, evamanusuyati. ","ja536:1.2":"Sabbosadhadharanidhare nekapupphamalyavitate gajagavajamahimsarurucamarapasadakhaggagokannasihabyagghadipiacchakokataracchauddarakadalimigabilarasasakannikanucarite akinnanelamandalamahavarahanagakulakarenusanghadhivutthe issamigasakhamigasarabhamigaenimigavatamigapasadamigapurisalukimpurisayakkharakkhasanisevite amajjavamanjaridharapahatthapupphaphusitagganekapadapaganavitate kuraracakoravaranamayuraparabhatajivanjivakacelavakabhinkarakaravikamattavihangaganasatatasampaghutthe anjanamanosilaharitalahingulakahemarajatakanakanekadhatusatavinaddhapatimanditappadese evarupe khalu, bho, ramme vanasande kunalo nama sakuno pativasati ativiya citto ativiya cittapattacchadano. ","ja536:2.1":"Tasseva khalu, bho, kunalassa sakunassa addhuddhani itthisahassani paricarika dijakannayo, atha khalu, bho, dve dijakannayo kattham mukhena damsitva tam kunalam sakunam majjhe nisidapetva uddenti—","ja536:2.2":"“ma nam kunalam sakunam addhanapariyayapathe kilamatho ubbahettha”ti. ","ja536:3.1":"Pancasata dijakannayo hetthato hetthato uddenti—","ja536:3.2":"“sacayam kunalo sakuno asana paripatissati, mayam tam pakkhehi patiggahessama”ti. ","ja536:4.1":"Pancasata dijakannayo uparupari uddenti—","ja536:4.2":"“ma nam kunalam sakunam atapo paritapesi”ti. ","ja536:5.1":"Pancasata pancasata dijakannayo ubhatopassena uddenti—","ja536:5.2":"“ma nam kunalam sakunam sitam va unham va tinam va rajo va vato va ussavo va upapphusi”ti. ","ja536:6.1":"Pancasata dijakannayo purato purato uddenti—","ja536:6.2":"“ma nam kunalam sakunam gopalaka va pasupalaka va tinaharaka va katthaharaka va vanakammika va katthena va kathalena va panina va (…) ledduna va dandena va satthena va sakkharahi va paharam adamsu. ","ja536:6.3":"Mayam kunalo sakuno gacchehi va latahi va rukkhehi va sakhahi va thambhehi va pasanehi va balavantehi va pakkhihi sangamesi”ti. ","ja536:7.1":"Pancasata dijakannayo pacchato pacchato uddenti sanhahi sakhilahi manjuhi madhurahi vacahi samudacarantiyo—","ja536:7.2":"“mayam kunalo sakuno asane pariyukkanthi”ti. ","ja536:8.1":"Pancasata dijakannayo disodisam uddenti anekarukkhavividhavikatiphalamaharantiyo—","ja536:8.2":"“mayam kunalo sakuno khudaya parikilamittha”ti. ","ja536:9.1":"Atha khalu, bho, ta dijakannayo tam kunalam sakunam arameneva aramam uyyaneneva uyyanam naditittheneva naditittham pabbatasikhareneva pabbatasikharam ambavaneneva ambavanam jambuvaneneva jambuvanam labujavaneneva labujavanam nalikerasancariyeneva nalikerasancariyam khippameva abhisambhonti ratitthaya. ","ja536:10.1":"Atha khalu, bho, kunalo sakuno tahi dijakannahi divasam paribyulho evam apasadeti—","ja536:10.2":"“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittayo katassa appatikarikayo anilo viya yenakamangamayo”ti. ","ja536:11.1":"Tasseva khalu, bho, himavato pabbatarajassa puratthimadisabhage susukhumasunipunagirippabhava—","ja536:11.2":"haritupayantiyo. ","ja536:12.1":"Uppala paduma kumuda nalina satapatta sogandhika mandalaka sampativirulhasucigandhamanunnamavakappadese. ","ja536:13.1":"Kuravakamucalindaketakavedisavanjulapunnagabakulatilakapiyakahasanasalasalalacampakaasokanagarukkhatiritibhujapattaloddacandanoghavane kalagarupadmakapiyangudevadarukacocagahane kakudhakutajaankolakaccikarakanikarakannikarakanaverakorandakakovilarakimsukayodhikavanamallikamananganamanavajjabhandisurucirabhaginimalamalyadhare jatisumanamadhugandhikadhanutakkaritalisatagaramusirakotthakacchavitate atimuttakasankusumitalatavitatapatimanditappadese hamsapilavakadambakarandavabhinadite vijjadharasiddhasamanatapasaganadhivutthe varadevayakkharakkhasadanavagandhabbakinnaramahoraganucinnappadese evarupe khalu, bho, ramme vanasande punnamukho nama phussakokilo pativasati ativiya madhuragiro vilasitanayano mattakkho. ","ja536:14.1":"Tasseva khalu, bho, punnamukhassa phussakokilassa addhuddhani itthisatani paricarika dijakannayo. ","ja536:14.2":"Atha khalu, bho, dve dijakannayo kattham mukhena damsitva tam punnamukham phussakokilam majjhe nisidapetva uddenti—","ja536:14.3":"“ma nam punnamukham phussakokilam addhanapariyayapathe kilamatho ubbahettha”ti. ","ja536:15.1":"Pannasa dijakannayo hetthato hetthato uddenti—","ja536:15.2":"“sacayam punnamukho phussakokilo asana paripatissati, mayam tam pakkhehi patiggahessama”ti. ","ja536:16.1":"Pannasa dijakannayo uparupari uddenti—","ja536:16.2":"“ma nam punnamukham phussakokilam atapo paritapesi”ti. ","ja536:17.1":"Pannasa pannasa dijakannayo ubhatopassena uddenti—","ja536:17.2":"“ma nam punnamukham phussakokilam sitam va unham va tinam va rajo va vato va ussavo va upapphusi”ti. ","ja536:18.1":"Pannasa dijakannayo purato purato uddenti—","ja536:18.2":"“ma nam punnamukham phussakokilam gopalaka va pasupalaka va tinaharaka va katthaharaka va vanakammika va katthena va kathalena va panina va ledduna va dandena va satthena va sakkharahi va paharam adamsu. ","ja536:18.3":"Mayam punnamukho phussakokilo gacchehi va latahi va rukkhehi va sakhahi va thambhehi va pasanehi va balavantehi va pakkhihi sangamesi”ti. ","ja536:19.1":"Pannasa dijakannayo pacchato pacchato uddenti sanhahi sakhilahi manjuhi madhurahi vacahi samudacarantiyo—","ja536:19.2":"“mayam punnamukho phussakokilo asane pariyukkanthi”ti. ","ja536:20.1":"Pannasa dijakannayo disodisam uddenti anekarukkhavividhavikatiphalamaharantiyo—","ja536:20.2":"“mayam punnamukho phussakokilo khudaya parikilamittha”ti. ","ja536:21.1":"Atha khalu, bho, ta dijakannayo tam punnamukham phussakokilam arameneva aramam uyyaneneva uyyanam naditittheneva naditittham pabbatasikhareneva pabbatasikharam ambavaneneva ambavanam jambuvaneneva jambuvanam labujavaneneva labujavanam nalikerasancariyeneva nalikerasancariyam khippameva abhisambhonti ratitthaya. ","ja536:22.1":"Atha khalu, bho, punnamukho phussakokilo tahi dijakannahi divasam paribyulho evam pasamsati—","ja536:22.2":"“sadhu sadhu, bhaginiyo, etam kho, bhaginiyo, tumhakam patirupam kuladhitanam, yam tumhe bhattaram paricareyyatha”ti. ","ja536:23.1":"Atha khalu, bho, punnamukho phussakokilo yena kunalo sakuno tenupasankami. ","ja536:23.2":"Addasamsu kho kunalassa sakunassa paricarika dijakannayo tam punnamukham phussakokilam duratova agacchantam; ","ja536:23.3":"disvana yena punnamukho phussakokilo tenupasankamimsu; upasankamitva tam punnamukham phussakokilam etadavocum—","ja536:23.4":"“ayam, samma punnamukha, kunalo sakuno ativiya pharuso ativiya pharusavaco, appevanama tavampi agamma piyavacam labheyyama”ti. ","ja536:23.5":"“Appevanama, bhaginiyo”ti vatva yena kunalo sakuno tenupasankami; upasankamitva kunalena sakunena saddhim patisammoditva ekamantam nisidi. ","ja536:23.6":"Ekamantam nisinno kho punnamukho phussakokilo tam kunalam sakunam etadavoca—","ja536:23.7":"“kissa tvam, samma kunala, itthinam sujatanam kuladhitanam sammapatipannanam micchapatipannosi? ","ja536:23.8":"Amanapabhaninampi kira, samma kunala, itthinam manapabhanina bhavitabbam, kimanga pana manapabhaninan”ti. ","ja536:24.1":"Evam vutte, kunalo sakuno tam punnamukham phussakokilam evam apasadesi—","ja536:24.2":"“nassa tvam, samma jamma vasala, vinassa tvam, samma jamma vasala, ko nu taya viyatto jayajinena”ti. ","ja536:24.3":"Evam apasadito ca pana punnamukho phussakokilo tatoyeva patinivatti. ","ja536:25.1":"Atha khalu, bho, punnamukhassa phussakokilassa aparena samayena nacirasseva kharo abadho uppajji lohitapakkhandika balha vedana vattanti maranantika. ","ja536:25.2":"Atha khalu, bho, punnamukhassa phussakokilassa paricarikanam dijakannanam etadahosi—","ja536:25.3":"“abadhiko kho ayam punnamukho phussakokilo, appevanama imamha abadha vutthaheyya”ti ekam adutiyam ohaya yena kunalo sakuno tenupasankamimsu. ","ja536:25.4":"Addasa kho kunalo sakuno ta dijakannayo duratova agacchantiyo, disvana ta dijakannayo etadavoca—","ja536:25.5":"“kaham pana tumham vasaliyo bhatta”ti? ","ja536:25.6":"“Abadhiko kho, samma kunala, punnamukho phussakokilo appevanama tamha abadha vutthaheyya”ti. ","ja536:25.7":"Evam vutte, kunalo sakuno ta dijakannayo evam apasadesi—","ja536:25.8":"“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittayo katassa appatikarikayo anilo viya yenakamangamayo”ti; ","ja536:25.9":"vatva yena punnamukho phussakokilo tenupasankami; upasankamitva tam punnamukham phussakokilam etadavoca—","ja536:25.10":"“ham, samma, punnamukha”ti. ","ja536:25.11":"“Ham, samma, kunala”ti. ","ja536:26.1":"Atha khalu, bho kunalo sakuno tam punnamukham phussakokilam pakkhehi ca mukhatundakena ca pariggahetva vutthapetva nanabhesajjani payapesi. ","ja536:26.2":"Atha khalu, bho, punnamukhassa phussakokilassa so abadho patippassambhiti. ","ja536:26.3":"Atha khalu, bho, kunalo sakuno tam punnamukham phussakokilam gilanavutthitam aciravutthitam gelanna etadavoca—","ja536:27.1":"“Dittha maya, samma punnamukha, kanha dvepitika pancapatikaya chatthe purise cittam patibandhantiya, yadidam kabandhe pithasappimhi”ti. ","ja536:27.2":"Bhavati ca panuttarettha vakyam—","ja536:28.1":"“Athajjuno nakulo bhimaseno, ","ja536:28.2":"Yudhitthilo sahadevo ca raja; ","ja536:28.3":"Ete pati panca maticca nari, ","ja536:28.4":"Akasi khujjavamanakena papanti. ","ja536:29.1":"Dittha maya, samma punnamukha, saccatapapi nama samani susanamajjhe vasanti catutthabhattam parinamayamana suradhuttakena papamakasi. ","ja536:30.1":"Dittha maya, samma punnamukha, kakavati nama devi samuddamajjhe vasanti bhariya venateyyassa natakuverena papamakasi. ","ja536:31.1":"Dittha maya, samma punnamukha, kurungadevi nama lomasuddari elikakumaram kamayamana chalangakumaradhanantevasina papamakasi. ","ja536:32.1":"Evanhetam maya natam, ","ja536:32.2":"Brahmadattassa mataram; ","ja536:32.3":"Ohaya kosalarajam, ","ja536:32.4":"Pancalacandena papamakasi. ","ja536:33.1":"Eta ca anna ca akamsu papam, ","ja536:33.2":"Tasmahamitthinam na vissase nappasamse; ","ja536:33.3":"Mahi yatha jagati samanaratta, ","ja536:33.4":"Vasundhara itaritara patittha; ","ja536:33.5":"Sabbasaha aphandana akuppa, ","ja536:33.6":"Tathitthiyo tayo na vissase naro. ","ja536:34.1":"Siho yatha lohitamamsabhojano, ","ja536:34.2":"Valamigo pancavudho suruddho; ","ja536:34.3":"Pasayhakhadi parahimsane rato, ","ja536:34.4":"Tathitthiyo tayo na vissase naro. ","ja536:35.1":"Na khalu, samma punnamukha, vesiyo nariyo gamaniyo, na heta bandhakiyo nama, vadhikayo nama etayo, yadidam vesiyo nariyo gamaniyoti. ","ja536:36.1":"Coro viya venikata, madirava diddha vanijo viya vacasanthutiyo, issasinghamiva viparivattayo, uragamiva dujivhayo, sobbhamiva paticchanna, patalamiva duppura rakkhasi viya duttosa, yamovekantahariyo, sikhiriva sabbabhakkha, nadiriva sabbavahi, anilo viya yenakamamcara, neru viya avisesakara, visarukkho viya niccaphalitayoti. ","ja536:36.2":"Bhavati ca panuttarettha vakyam—","ja536:37.1":"Yatha coro yatha diddho, ","ja536:37.2":"Vanijova vikatthani; ","ja536:37.3":"Issasinghamiva parivatta, ","ja536:37.4":"Dujivha urago viya. ","ja536:38.1":"Sobbhamiva paticchanna, ","ja536:38.2":"patalamiva duppura; ","ja536:38.3":"Rakkhasi viya duttosa, ","ja536:38.4":"yamovekantahariyo. ","ja536:39.1":"Yatha sikhi nadi vato, ","ja536:39.2":"Nerunava samagata; ","ja536:39.3":"Visarukkho viya niccaphala, ","ja536:39.4":"Nasayanti ghare bhogam; ","ja536:39.5":"Ratanantakaritthiyoti. ","ja536:40.1":"Cattarimani, samma punnamukha, yani vatthuni kicce jate anatthacarani bhavanti; ","ja536:40.2":"tani parakule na vasetabbani—","ja536:40.3":"gonam dhenum yanam bhariya. ","ja536:40.4":"Cattari etani pandito dhanani ghara na vippavasaye. ","ja536:41.1":"Gonam dhenunca yananca, ","ja536:41.2":"Bhariyam natikule na vasaye; ","ja536:41.3":"Bhanjanti ratham ayanaka, ","ja536:41.4":"Ativahena hananti pungavam; ","ja536:41.5":"Dohena hananti vacchakam, ","ja536:41.6":"Bhariya natikule padussatiti. ","ja536:42.1":"Cha imani, samma punnamukha, yani vatthuni kicce jate anatthacarani bhavanti—","ja536:43.1":"Agunam dhanu natikule ca bhariya, ","ja536:43.2":"Param nava akkhabhagganca yanam; ","ja536:43.3":"Dure mitto papasahayako ca, ","ja536:43.4":"Kicce jate anatthacarani bhavanti. ","ja536:44.1":"Atthahi khalu, samma punnamukha, thanehi itthi samikam avajanati. ","ja536:44.2":"Daliddata, aturata, jinnata, surasondata, muddhata, pamattata, sabbakiccesu anuvattanata, sabbadhanaanuppadanena—","ja536:44.3":"imehi khalu, samma punnamukha, atthahi thanehi itthi samikam avajanati. ","ja536:44.4":"Bhavati ca panuttarettha vakyam—","ja536:45.1":"Daliddam aturancapi, ","ja536:45.2":"jinnakam surasondakam; ","ja536:45.3":"Pamattam muddhapattanca, ","ja536:45.4":"sabbakiccesu hapanam; ","ja536:45.5":"Sabbakamappadanena, ","ja536:45.6":"avajanati samikanti. ","ja536:46.1":"Navahi khalu, samma punnamukha, thanehi itthi padosamaharati. ","ja536:46.2":"Aramagamanasila ca hoti, uyyanagamanasila ca hoti, nadititthagamanasila ca hoti, natikulagamanasila ca hoti, parakulagamanasila ca hoti, adasadussamandananuyogamanuyuttasila ca hoti, majjapayini ca hoti, nillokanasila ca hoti, sadvarathayini ca hoti—","ja536:46.3":"imehi khalu, samma punnamukha, navahi thanehi itthi padosamaharatiti. ","ja536:46.4":"Bhavati ca panuttarettha vakyam—","ja536:47.1":"Aramasila ca uyyanam, ","ja536:47.2":"Nadi nati parakulam; ","ja536:47.3":"Adasadussamandanamanuyutta, ","ja536:47.4":"Ya citthi majjapayini. ","ja536:48.1":"Ya ca nillokanasila, ","ja536:48.2":"Ya ca sadvarathayini; ","ja536:48.3":"Navahetehi thanehi, ","ja536:48.4":"Padosamaharanti itthiyoti. ","ja536:49.1":"Cattalisaya khalu, samma punnamukha, thanehi itthi purisam accacarati. ","ja536:49.2":"Vijambhati, vinamati, vilasati, vilajjati, nakhena nakham ghatteti, padena padam akkamati, katthena pathavim vilikhati, darakam ullanghati ullanghapeti, kilati kilapeti, cumbati cumbapeti, bhunjati bhunjapeti, dadati, yacati, katamanukaroti, uccam bhasati, nicam bhasati, aviccam bhasati, viviccam bhasati, naccena gitena vaditena rodanena vilasitena vibhusitena jagghati, pekkhati, katim caleti, guyhabhandakam sancaleti, urum vivarati, urum pidahati, thanam dasseti, kaccham dasseti, nabhim dasseti, akkhim nikhanati, bhamukam ukkhipati, ottham upalikhati, jivham nillaleti, dussam muncati, dussam patibandhati, sirasam muncati, sirasam bandhati—","ja536:49.3":"imehi khalu, samma punnamukha, cattalisaya thanehi itthi purisam accacarati. ","ja536:50.1":"Pancavisaya khalu, samma punnamukha, thanehi itthi paduttha veditabba bhavati. ","ja536:50.2":"Samikassa pavasam vanneti, pavuttham na sarati, agatam nabhinandati, avannam tassa bhanati, vannam tassa na bhanati, anattham tassa carati, attham tassa na carati, akiccam tassa karoti, kiccam tassa na karoti, paridahitva sayati, parammukhi nipajjati, parivattakajata kho pana hoti kunkumiyajata, digham assasati, dukkham vedayati, uccarapassavam abhinham gacchati, vilomamacarati, parapurisasaddam sutva kannasotam vivaramodahati, nihatabhoga kho pana hoti, pativissakehi santhavam karoti, nikkhantapada kho pana hoti, visikhanucarini aticarini kho pana hoti, niccam samike agarava padutthamanasankappa, abhinham dvare titthati, kacchani angani thanani dasseti, disodisam gantva pekkhati—","ja536:50.3":"imehi khalu, samma punnamukha, pancavisaya thanehi itthi paduttha veditabba bhavati. ","ja536:50.4":"Bhavati ca panuttarettha vakyam—","ja536:51.1":"Pavasam tassa vanneti, ","ja536:51.2":"Gatam tassa na socati; ","ja536:51.3":"Disvana patimagatam nabhinandati, ","ja536:51.4":"Bhattaravannam na kadaci bhasati; ","ja536:51.5":"Ete padutthaya bhavanti lakkhana. ","ja536:52.1":"Anattham tassa carati asannata, ","ja536:52.2":"Atthanca hapeti akiccakarini; ","ja536:52.3":"Paridahitva sayati parammukhi, ","ja536:52.4":"Ete padutthaya bhavanti lakkhana. ","ja536:53.1":"Parivattajata ca bhavati kunkumi, ","ja536:53.2":"Dighanca assasati dukkhavedini; ","ja536:53.3":"Uccarapassavamabhinham gacchati, ","ja536:53.4":"Ete padutthaya bhavanti lakkhana. ","ja536:54.1":"Vilomamacarati akiccakarini, ","ja536:54.2":"Saddam nisameti parassa bhasato; ","ja536:54.3":"Nihatabhoga ca karoti santhavam, ","ja536:54.4":"Ete padutthaya bhavanti lakkhana. ","ja536:55.1":"Kicchena laddham kasirabhatam dhanam, ","ja536:55.2":"Vittam vinaseti dukkhena sambhatam; ","ja536:55.3":"Pativissakehi ca karoti santhavam, ","ja536:55.4":"Ete padutthaya bhavanti lakkhana. ","ja536:56.1":"Nikkhantapada visikhanucarini, ","ja536:56.2":"Niccanca samimhi padutthamanasa; ","ja536:56.3":"Aticarini hoti apetagarava, ","ja536:56.4":"Ete padutthaya bhavanti lakkhana. ","ja536:57.1":"Abhikkhanam titthati dvaramule, ","ja536:57.2":"Thanani kacchani ca dassayanti; ","ja536:57.3":"Disodisam pekkhati bhantacitta, ","ja536:57.4":"Ete padutthaya bhavanti lakkhana. ","ja536:58.1":"Sabba nadi vankagati, ","ja536:58.2":"sabbe katthamaya vana; ","ja536:58.3":"Sabbitthiyo kare papam, ","ja536:58.4":"labhamane nivatake. ","ja536:59.1":"Sace labhetha khanam va raho va, ","ja536:59.2":"Nivatakam vapi labhetha tadisam; ","ja536:59.3":"Sabbava itthi kayirum nu papam, ","ja536:59.4":"Annam alattha pithasappinapi saddhim. ","ja536:60.1":"Naranamaramakarasu narisu, ","ja536:60.2":"Anekacittasu aniggahasu ca; ","ja536:60.3":"Sabbattha napitikarapi ce siya, ","ja536:60.4":"Na vissase titthasama hi nariyoti. ","ja536:61.1":"Yam ve disva kandarikinnaranam, ","ja536:61.2":"Sabbitthiyo na ramanti agare; ","ja536:61.3":"Tam tadisam maccam cajitva bhariya, ","ja536:61.4":"Annam disva purisam pithasappim. ","ja536:62.1":"Bakassa ca bavarikassa ranno, ","ja536:62.2":"Accantakamanugatassa bhariya; ","ja536:62.3":"Avacari patthavasanugassa, ","ja536:62.4":"Kam vapi itthi naticare tadannam. ","ja536:63.1":"Pingiyani sabbalokissarassa, ","ja536:63.2":"Ranno piya brahmadattassa bhariya; ","ja536:63.3":"Avacari patthavasanugassa, ","ja536:63.4":"Tam vapi sa najjhaga kamakamini. ","ja536:64.1":"Luddhanam lahucittanam, ","ja536:64.2":"Akatannuna dubbhinam; ","ja536:64.3":"Nadevasatto puriso, ","ja536:64.4":"Thinam saddhatumarahati. ","ja536:65.1":"Na ta pajananti katam na kiccam, ","ja536:65.2":"Na mataram pitaram bhataram va; ","ja536:65.3":"Anariya samatikkantadhamma, ","ja536:65.4":"Sasseva cittassa vasam vajanti. ","ja536:66.1":"Ciranuvutthampi piyam manapam, ","ja536:66.2":"Anukampakam panasamampi bhattum; ","ja536:66.3":"Avasu kiccesu ca nam jahanti, ","ja536:66.4":"Tasmahamitthinam na vissasami. ","ja536:67.1":"Thinanhi cittam yatha vanarassa, ","ja536:67.2":"Kannappakannam yatha rukkhachaya; ","ja536:67.3":"Calacalam hadayamitthiyanam, ","ja536:67.4":"Cakkassa nemi viya parivattati. ","ja536:68.1":"Yada ta passanti samekkhamana, ","ja536:68.2":"Adeyyarupam purisassa vittam; ","ja536:68.3":"Sanhahi vacahi nayanti menam, ","ja536:68.4":"Kambojaka jalajeneva assam. ","ja536:69.1":"Yada na passanti samekkhamana, ","ja536:69.2":"Adeyyarupam purisassa vittam; ","ja536:69.3":"Samantato nam parivajjayanti, ","ja536:69.4":"Tinno nadiparagatova kullam. ","ja536:70.1":"Silesupama sikhiriva sabbabhakkha, ","ja536:70.2":"Tikkhamaya nadiriva sighasota; ","ja536:70.3":"Sevanti heta piyamappiyanca, ","ja536:70.4":"Nava yatha orakulam paranca. ","ja536:71.1":"Na ta ekassa na dvinnam, ","ja536:71.2":"apanova pasarito; ","ja536:71.3":"Yo ta mayhanti manneyya, ","ja536:71.4":"vatam jalena badhaye. ","ja536:72.1":"Yatha nadi ca pantho ca, ","ja536:72.2":"panagaram sabha papa; ","ja536:72.3":"Evam lokitthiyo nama, ","ja536:72.4":"vela tasam na vijjati. ","ja536:73.1":"Ghatasanasama eta, ","ja536:73.2":"kanhasappasirupama; ","ja536:73.3":"Gavo bahitinasseva, ","ja536:73.4":"omasanti varam varam. ","ja536:74.1":"Ghatasanam kunjaram kanhasappam, ","ja536:74.2":"Muddhabhisittam pamada ca sabba; ","ja536:74.3":"Ete naro niccayato bhajetha, ","ja536:74.4":"Tesam have dubbidu sabbabhavo. ","ja536:75.1":"Naccantavanna na bahuna kanta, ","ja536:75.2":"Na dakkhina pamada sevitabba; ","ja536:75.3":"Na parassa bhariya na dhanassa hetu, ","ja536:75.4":"Etitthiyo panca na sevitabba”. ","ja536:76.1":"Atha khalu, bho, anando gijjharaja kunalassa sakunassa adimajjhakathapariyosanam viditva tayam velayam ima gathayo abhasi—","ja536:77.1":"“Punnampi cemam pathavim dhanena, ","ja536:77.2":"Dajjitthiya puriso sammataya; ","ja536:77.3":"Laddha khanam atimanneyya tampi, ","ja536:77.4":"Tasam vasam asatinam na gacche. ","ja536:78.1":"Utthahakancepi alinavuttim, ","ja536:78.2":"Komarabhattaram piyam manapam; ","ja536:78.3":"Avasu kiccesu ca nam jahanti, ","ja536:78.4":"Tasmahamitthinam na vissasami. ","ja536:79.1":"Na vissase icchati manti poso, ","ja536:79.2":"Na vissase rodati me sakase; ","ja536:79.3":"Sevanti heta piyamappiyanca, ","ja536:79.4":"Nava yatha orakulam paranca. ","ja536:80.1":"Na vissase sakhapuranasanthatam, ","ja536:80.2":"Na vissase mittapuranacoram; ","ja536:80.3":"Na vissase rajanam sakha mamanti, ","ja536:80.4":"Na vissase itthi dasanna mataram. ","ja536:81.1":"Na vissase ramakarasu narisu, ","ja536:81.2":"Accantasilasu asannatasu; ","ja536:81.3":"Accantapemanugatassa bhariya, ","ja536:81.4":"Na vissase titthasama hi nariyo. ","ja536:82.1":"Haneyyum chindeyyum chedapeyyumpi, ","ja536:82.2":"Kanthepi chetva rudhiram piveyyum; ","ja536:82.3":"Ma dinakamasu asannatasu, ","ja536:82.4":"Bhavam kare gangatitthupamasu. ","ja536:83.1":"Musa tasam yatha saccam, ","ja536:83.2":"saccam tasam yatha musa; ","ja536:83.3":"Gavo bahitinasseva, ","ja536:83.4":"omasanti varam varam. ","ja536:84.1":"Gateneta palobhenti, ","ja536:84.2":"pekkhitena mhitena ca; ","ja536:84.3":"Athopi dunnivatthena, ","ja536:84.4":"manjuna bhanitena ca. ","ja536:85.1":"Coriyo kathina heta, ","ja536:85.2":"vala ca lapasakkhara; ","ja536:85.3":"Na ta kinci na jananti, ","ja536:85.4":"yam manussesu vancanam. ","ja536:86.1":"Asa lokitthiyo nama, ","ja536:86.2":"vela tasam na vijjati; ","ja536:86.3":"Saratta ca pagabbha ca, ","ja536:86.4":"sikhi sabbaghaso yatha. ","ja536:87.1":"Natthitthinam piyo nama, ","ja536:87.2":"Appiyopi na vijjati; ","ja536:87.3":"Sevanti heta piyamappiyanca, ","ja536:87.4":"Nava yatha orakulam paranca. ","ja536:88.1":"Natthitthinam piyo nama, ","ja536:88.2":"appiyopi na vijjati; ","ja536:88.3":"Dhanatta pativallanti, ","ja536:88.4":"latava dumanissita. ","ja536:89.1":"Hatthibandham assabandham, ","ja536:89.2":"Gopurisanca mandalam; ","ja536:89.3":"Chavadahakam pupphachaddakam, ","ja536:89.4":"Sadhanamanupatanti nariyo. ","ja536:90.1":"Kulaputtampi jahanti akincanam, ","ja536:90.2":"Chavakasamasadisampi; ","ja536:90.3":"Anugacchanti anupatanti, ","ja536:90.4":"Dhanahetu hi nariyo”ti. ","ja536:91.1":"Atha khalu, bho, narado devabrahmano anandassa gijjharajassa adimajjhakathapariyosanam viditva tayam velayam ima gathayo abhasi—","ja536:92.1":"“Cattarome na purenti, ","ja536:92.2":"te me sunatha bhasato; ","ja536:92.3":"Samuddo brahmano raja, ","ja536:92.4":"itthi capi dijampati. ","ja536:93.1":"Sarita sagaram yanti, ","ja536:93.2":"ya kaci pathavissita; ","ja536:93.3":"Ta samuddam na purenti, ","ja536:93.4":"unatta hi na purati. ","ja536:94.1":"Brahmano ca adhiyana, ","ja536:94.2":"vedamakkhanapancamam; ","ja536:94.3":"Bhiyyopi sutamiccheyya, ","ja536:94.4":"unatta hi na purati. ","ja536:95.1":"Raja ca pathavim sabbam, ","ja536:95.2":"sasamuddam sapabbatam; ","ja536:95.3":"Ajjhavasam vijinitva, ","ja536:95.4":"anantaratanocitam; ","ja536:95.5":"Param samuddam pattheti, ","ja536:95.6":"unatta hi na purati. ","ja536:96.1":"Ekamekaya itthiya, ","ja536:96.2":"atthattha patino siya; ","ja536:96.3":"Sura ca balavanto ca, ","ja536:96.4":"sabbakamarasahara; ","ja536:96.5":"Kareyya navame chandam, ","ja536:96.6":"unatta hi na purati. ","ja536:97.1":"Sabbitthiyo sikhiriva sabbabhakkha, ","ja536:97.2":"Sabbitthiyo nadiriva sabbavahi; ","ja536:97.3":"Sabbitthiyo kantakanamva sakha, ","ja536:97.4":"Sabbitthiyo dhanahetu vajanti. ","ja536:98.1":"Vatanca jalena naro paramase, ","ja536:98.2":"Osincaye sagaramekapanina; ","ja536:98.3":"Sakena hatthena kareyya ghosam, ","ja536:98.4":"Yo sabbabhavam pamadasu osaje. ","ja536:99.1":"Corinam bahubuddhinam, ","ja536:99.2":"yasu saccam sudullabham; ","ja536:99.3":"Thinam bhavo durajano, ","ja536:99.4":"macchassevodake gatam. ","ja536:100.1":"Anala mudusambhasa, ","ja536:100.2":"duppura ta nadisama; ","ja536:100.3":"Sidanti nam viditvana, ","ja536:100.4":"araka parivajjaye. ","ja536:101.1":"Avattani mahamaya, ","ja536:101.2":"brahmacariyavikopana; ","ja536:101.3":"Sidanti nam viditvana, ","ja536:101.4":"araka parivajjaye. ","ja536:102.1":"Yam eta upasevanti, ","ja536:102.2":"chandasa va dhanena va; ","ja536:102.3":"Jatavedova santhanam, ","ja536:102.4":"khippam anudahanti nan”ti. ","ja536:103.1":"Atha khalu, bho, kunalo sakuno naradassa devabrahmanassa adimajjhakathapariyosanam viditva tayam velayam ima gathayo abhasi—","ja536:104.1":"“Sallape nisitakhaggapanina, ","ja536:104.2":"Pandito api pisacadosina; ","ja536:104.3":"Uggatejamuragampi aside, ","ja536:104.4":"Eko ekaya pamadaya nalape. ","ja536:105.1":"Lokacittamathana hi nariyo, ","ja536:105.2":"Naccagitabhanitamhitavudha; ","ja536:105.3":"Badhayanti anupatthitassatim, ","ja536:105.4":"Dipe rakkhasiganova vanije. ","ja536:106.1":"Natthi tasam vinayo na samvaro, ","ja536:106.2":"Majjamamsanirata asannata; ","ja536:106.3":"Ta gilanti purisassa pabhatam, ","ja536:106.4":"Sagareva makaram timingalo. ","ja536:107.1":"Pancakamagunasatagocara, ","ja536:107.2":"Uddhata aniyata asannata; ","ja536:107.3":"Osaranti pamada pamadinam, ","ja536:107.4":"Lonatoyavatiyamva apaka. ","ja536:108.1":"Yam naram upalapenti nariyo, ","ja536:108.2":"Chandasa va ratiya dhanena va; ","ja536:108.3":"Jatavedasadisampi tadisam, ","ja536:108.4":"Ragadosavadhiyo dahanti nam. ","ja536:109.1":"Addham natva purisam mahaddhanam, ","ja536:109.2":"Osaranti sadhana sahattana; ","ja536:109.3":"Rattacittamativethayanti nam, ","ja536:109.4":"Sala maluvalatava kanane. ","ja536:110.1":"Ta upenti vividhena chandasa, ","ja536:110.2":"Citrabimbamukhiyo alankata; ","ja536:110.3":"Uhasanti pahasanti nariyo, ","ja536:110.4":"Sambarova satamayakovida. ","ja536:111.1":"Jatarupamanimuttabhusita, ","ja536:111.2":"Sakkata patikulesu nariyo; ","ja536:111.3":"Rakkhita aticaranti samikam, ","ja536:111.4":"Danavamva hadayantarassita. ","ja536:112.1":"Tejavapi hi naro vicakkhano, ","ja536:112.2":"Sakkato bahujanassa pujito; ","ja536:112.3":"Narinam vasagato na bhasati, ","ja536:112.4":"Rahuna upahatova candima. ","ja536:113.1":"Yam kareyya kupito diso disam, ","ja536:113.2":"Dutthacitto vasamagatam arim; ","ja536:113.3":"Tena bhiyyo byasanam nigacchati, ","ja536:113.4":"Narinam vasagato apekkhava. ","ja536:114.1":"Kesalunanakhachinnatajjita, ","ja536:114.2":"Padapanikasadandatalita; ","ja536:114.3":"Hinamevupagata hi nariyo, ","ja536:114.4":"Ta ramanti kunapeva makkhika. ","ja536:115.1":"Ta kulesu visikhantaresu va, ","ja536:115.2":"Rajadhaninigamesu va puna; ","ja536:115.3":"Odditam namucipasavakaram, ","ja536:115.4":"Cakkhuma parivajje sukhatthiko. ","ja536:116.1":"Ossajitva kusalam tapogunam, ","ja536:116.2":"Yo anariyacaritani macari; ","ja536:116.3":"Devatahi nirayam nimissati, ","ja536:116.4":"Chedagamimaniyamva vanijo. ","ja536:117.1":"So idha garahito parattha ca, ","ja536:117.2":"Dummati upahato sakammuna; ","ja536:117.3":"Gacchati aniyato galagalam, ","ja536:117.4":"Dutthagadrabharathova uppathe. ","ja536:118.1":"So upeti nirayam patapanam, ","ja536:118.2":"Sattisimbalivananca ayasam; ","ja536:118.3":"Avasitva tiracchanayoniyam, ","ja536:118.4":"Petarajavisayam na muncati. ","ja536:119.1":"Dibyakhiddaratiyo ca nandane, ","ja536:119.2":"Cakkavatticaritanca manuse; ","ja536:119.3":"Nasayanti pamada pamadinam, ","ja536:119.4":"Duggatinca patipadayanti nam. ","ja536:120.1":"Dibyakhiddaratiyo na dullabha, ","ja536:120.2":"Cakkavatticaritanca manuse; ","ja536:120.3":"Sonnabyamhanilaya ca acchara, ","ja536:120.4":"Ye caranti pamadahanatthika. ","ja536:121.1":"Kamadhatusamatikkama gati, ","ja536:121.2":"Rupadhatuya bhavo na dullabho; ","ja536:121.3":"Vitaragavisayupapatti ya, ","ja536:121.4":"Ye caranti pamadahanatthika. ","ja536:122.1":"Sabbadukkhasamatikkamam sivam, ","ja536:122.2":"Accantamacalitam asankhatam; ","ja536:122.3":"Nibbutehi sucihi na dullabham, ","ja536:122.4":"Ye caranti pamadahanatthika”ti. ","ja536:123.1":"“Kunaloham tada asim, ","ja536:123.2":"udayi phussakokilo; ","ja536:123.3":"Anando gijjharajasi, ","ja536:123.4":"sariputto ca narado; ","ja536:123.5":"Parisa buddhaparisa, ","ja536:123.6":"evam dharetha jatakan”ti. ","ja536:124.1":"Kunalajatakam catuttham. "}