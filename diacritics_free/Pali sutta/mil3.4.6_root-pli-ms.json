{"mil3.4.6:0.1":"Milindapanha ","mil3.4.6:0.2":"Nibbanavagga ","mil3.4.6:0.3":"6. Nerayikaggiunhabhavapanha ","mil3.4.6:1.1":"Raja aha—","mil3.4.6:1.2":"“bhante nagasena, tumhe bhanatha—","mil3.4.6:1.3":"‘pakatikaaggito nerayiko aggi mahabhitapataro hoti, khuddakopi pasano pakatike aggimhi pakkhitto divasampi paccamano na vilayam gacchati, kutagaramattopi pasano nerayikaggimhi pakkhitto khanena vilayam gacchati’ti, etam vacanam na saddahami, evanca pana vadetha ‘ye ca tattha uppanna satta, te anekanipi vassasahassani niraye paccamana na vilayam gacchanti’ti, tampi vacanam na saddahami”ti. ","mil3.4.6:2.1":"Thero aha—","mil3.4.6:2.2":"“tam kim mannasi, maharaja, ya ta santi makariniyopi susumariniyopi kacchapiniyopi moriniyopi kapotiniyopi, kim nu ta kakkhalani pasanani sakkharayo ca khadanti”ti? ","mil3.4.6:2.3":"“Ama, bhante, khadanti”ti. ","mil3.4.6:2.4":"“Kim pana tani tasam kucchiyam kotthabbhantaragatani vilayam gacchanti”ti? ","mil3.4.6:2.5":"“Ama, bhante, vilayam gacchanti”ti. ","mil3.4.6:2.6":"“Yo pana tasam kucchiyam gabbho, sopi vilayam gacchati”ti? ","mil3.4.6:2.7":"“Na hi, bhante”ti. ","mil3.4.6:2.8":"“Kena karanena”ti? ","mil3.4.6:2.9":"“Mannami, bhante, kammadhikatena na vilayam gacchati”ti. ","mil3.4.6:2.10":"“Evameva kho, maharaja, kammadhikatena nerayika satta anekanipi vassasahassani niraye paccamana na vilayam gacchanti. ","mil3.4.6:2.11":"Bhasitampetam, maharaja, bhagavata—","mil3.4.6:2.12":"‘so na tava kalam karoti, yava na tam papakammam byantihoti’”ti. ","mil3.4.6:3.1":"“Bhiyyo opammam karohi”ti. ","mil3.4.6:3.2":"“Tam kim mannasi, maharaja, ya ta santi sihiniyopi byagghiniyopi dipiniyopi kukkuriniyopi, kim nu ta kakkhalani atthikani mamsani khadanti”ti? ","mil3.4.6:3.3":"“Ama, bhante, khadanti”ti. ","mil3.4.6:3.4":"“Kim pana tani tasam kucchiyam kotthabbhantaragatani vilayam gacchanti”ti? ","mil3.4.6:3.5":"“Ama, bhante, vilayam gacchanti”ti. ","mil3.4.6:3.6":"“Yo pana tasam kucchiyam gabbho, sopi vilayam gacchati”ti? ","mil3.4.6:3.7":"“Na hi, bhante”ti. ","mil3.4.6:3.8":"“Kena karanena”ti? ","mil3.4.6:3.9":"“Mannami, bhante, kammadhikatena na vilayam gacchati”ti. ","mil3.4.6:3.10":"“Evameva kho, maharaja, kammadhikatena nerayika satta anekanipi vassasahassani niraye paccamana na vilayam gacchanti”ti. ","mil3.4.6:4.1":"“Bhiyyo opammam karohi”ti. ","mil3.4.6:4.2":"“Tam kim mannasi, maharaja, ya ta santi yonakasukhumaliniyopi khattiyasukhumaliniyopi brahmanasukhumaliniyopi gahapatisukhumaliniyopi, kim nu ta kakkhalani khajjakani mamsani khadanti”ti? ","mil3.4.6:4.3":"“Ama, bhante, khadanti”ti. ","mil3.4.6:4.4":"“Kim pana tani tasam kucchiyam kotthabbhantaragatani vilayam gacchanti”ti? ","mil3.4.6:4.5":"“Ama, bhante, vilayam gacchanti”ti. ","mil3.4.6:4.6":"“Yo pana tasam kucchiyam gabbho sopi vilayam gacchati”ti? ","mil3.4.6:4.7":"“Na hi, bhante”ti. ","mil3.4.6:4.8":"“Kena karanena”ti? ","mil3.4.6:4.9":"“Mannami, bhante, kammadhikatena na vilayam gacchati”ti. ","mil3.4.6:4.10":"“Evameva kho, maharaja, kammadhikatena nerayika satta anekanipi vassasahassani niraye paccamana na vilayam gacchanti. ","mil3.4.6:4.11":"Bhasitampetam, maharaja, bhagavata—","mil3.4.6:4.12":"‘so na tava kalam karoti, yava na tam papakammam byantihoti’”ti. ","mil3.4.6:5.1":"“Kallosi, bhante nagasena”ti. ","mil3.4.6:6.1":"Nerayikaggiunhabhavapanho chattho. "}