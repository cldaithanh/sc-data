{"mil3.3.9:0.1":"Milindapanha ","mil3.3.9:0.2":"Vicaravagga ","mil3.3.9:0.3":"9. Vedanalakkhanapanha ","mil3.3.9:1.1":"“Bhante nagasena, kimlakkhana vedana”ti? ","mil3.3.9:1.2":"“Vedayitalakkhana, maharaja, vedana anubhavanalakkhana ca”ti. ","mil3.3.9:2.1":"“Opammam karohi”ti. ","mil3.3.9:2.2":"“Yatha, maharaja, kocideva puriso ranno adhikaram kareyya, tassa raja tuttho adhikaram dadeyya, so tena adhikarena pancahi kamagunehi samappito samangibhuto paricareyya, tassa evamassa ‘maya kho pubbe ranno adhikaro kato, tassa me raja tuttho adhikaram adasi, svaham tatonidanam imam evarupam vedanam vedayami’ti. ","mil3.3.9:3.1":"Yatha va pana, maharaja, kocideva puriso kusalam kammam katva kayassa bheda param marana sugatim saggam lokam upapajjeyya, so ca tattha dibbehi pancahi kamagunehi samappito samangibhuto paricareyya, tassa evamassa ‘svaham kho pubbe kusalam kammam akasim, soham tatonidanam imam evarupam vedanam vedayami’ti. ","mil3.3.9:3.2":"Evam kho, maharaja, vedayitalakkhana vedana anubhavanalakkhana ca”ti. ","mil3.3.9:4.1":"“Kallosi, bhante nagasena”ti. ","mil3.3.9:5.1":"Vedanalakkhanapanho navamo. "}