<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da30' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 4</span> <span class='mirror-right'>第四分</span></p>
<h1 class='mirror-row'><span class='mirror-left latin'>30</span> <span class='mirror-right'>（三〇）世記經</span></h1>
</header>
<p class='suttainfo'><span class='t-juanname'>佛說長阿含經卷第十八</span><br>
  <a class='ref t' id='t0114b05' href='#t0114b05'>T 0114b05</a> <a class='ref t' id='t0114b06' href='#t0114b06'>T 0114b06</a> <span class='scribe'>後秦弘始年佛陀耶舍共竺佛念譯</span></p>
  <a class='ref t' id='t0114b07' href='#t0114b07'>T 0114b07</a>
  <h2>閻浮提州品第一</h2>
  <p><a class='ref t' id='t0114b08' href='#t0114b08'>T 0114b08</a>如是我聞：</p>
  <p>一時，佛在舍衛國祇樹給孤獨園 <a class='ref t' id='t0114b09' href='#t0114b09'>T 0114b09</a>俱利窟中，與大比丘眾千二百五十人俱。</p>
  <p>時， <a class='ref t' id='t0114b10' href='#t0114b10'>T 0114b10</a>眾比丘於食後集講堂上議言：「諸賢！未曾 <a class='ref t' id='t0114b11' href='#t0114b11'>T 0114b11</a>有也，今此天地何由而敗？何由而成？眾生所 <a class='ref t' id='t0114b12' href='#t0114b12'>T 0114b12</a>居國土云何？」</p>
  <p>爾時，世尊於閑靜處天耳徹聽， <a class='ref t' id='t0114b13' href='#t0114b13'>T 0114b13</a>聞諸比丘於食後集講堂上議如此言。 <a class='ref t' id='t0114b14' href='#t0114b14'>T 0114b14</a>爾時世尊於靜窟起，詣講堂坐，知而故問， <a class='ref t' id='t0114b15' href='#t0114b15'>T 0114b15</a>問諸比丘：「向者所議，議何等事？」</p>
  <p>諸比丘白 <a class='ref t' id='t0114b16' href='#t0114b16'>T 0114b16</a>佛言：「我等於食後集法講堂議言：『諸賢！ <a class='ref t' id='t0114b17' href='#t0114b17'>T 0114b17</a>未曾有也，今是天地何由而敗？何由而成？眾 <a class='ref t' id='t0114b18' href='#t0114b18'>T 0114b18</a>生所居國土云何？』我等集堂議如是事。」</p>
  <p>佛 <a class='ref t' id='t0114b19' href='#t0114b19'>T 0114b19</a>告諸比丘言：「善哉！善哉！凡出家者應行二 <a class='ref t' id='t0114b20' href='#t0114b20'>T 0114b20</a>法：一賢聖默然，二講論法語。汝等集在講堂， <a class='ref t' id='t0114b21' href='#t0114b21'>T 0114b21</a>亦應如此賢聖默然，講論法語。諸比丘！ <a class='ref t' id='t0114b22' href='#t0114b22'>T 0114b22</a>汝等欲聞如來記天地成敗、眾生所居國邑 <a class='ref t' id='t0114b23' href='#t0114b23'>T 0114b23</a>不耶？」</p>
  <p>時，諸比丘白佛言：「唯然。世尊！今正是時， <a class='ref t' id='t0114b24' href='#t0114b24'>T 0114b24</a>願樂欲聞。世尊說已，當奉持之。」</p>
  <p>佛言：「比丘！ <a class='ref t' id='t0114b25' href='#t0114b25'>T 0114b25</a>諦聽，諦聽，善思念之，當為汝說。」</p>
  <p>佛告諸比 <a class='ref t' id='t0114b26' href='#t0114b26'>T 0114b26</a>丘：「如一日月周行四天下，光明所照，如是 <a class='ref t' id='t0114b27' href='#t0114b27'>T 0114b27</a>千世界，千世界中有千日月、千須彌山王、四 <a class='ref t' id='t0114b28' href='#t0114b28'>T 0114b28</a>千天下、四千大天下、四千海水、四千大海、四 <a class='ref t' id='t0114b29' href='#t0114b29'>T 0114b29</a>千龍、四千大龍、四千金翅鳥、四千大金翅鳥、 <a class='ref t' id='t0114c01' href='#t0114c01'>T 0114c01</a>四千惡道、四千大惡道、四千王、四千大王、七 <a class='ref t' id='t0114c02' href='#t0114c02'>T 0114c02</a>千大樹、八千大泥犁、十千大山、千閻羅王、千 <a class='ref t' id='t0114c03' href='#t0114c03'>T 0114c03</a>四天王、千忉利天、千焰摩天、千兜率天、千化 <a class='ref t' id='t0114c04' href='#t0114c04'>T 0114c04</a>自在天、千他化自在天、千梵天，是為小千世 <a class='ref t' id='t0114c05' href='#t0114c05'>T 0114c05</a>界。如一小千世界，爾所小千千世界，是為中 <a class='ref t' id='t0114c06' href='#t0114c06'>T 0114c06</a>千世界。如一中千世界，爾所中千千世界，是 <a class='ref t' id='t0114c07' href='#t0114c07'>T 0114c07</a>為三千大千世界。如是世界周匝成敗，眾生 <a class='ref t' id='t0114c08' href='#t0114c08'>T 0114c08</a>所居名一佛剎。」</p>
  <p>佛告比丘：「今此大地深十六 <a class='ref t' id='t0114c09' href='#t0114c09'>T 0114c09</a>萬八千由旬，其邊無際，地止於水，水深三千 <a class='ref t' id='t0114c10' href='#t0114c10'>T 0114c10</a>三十由旬，其邊無際，水止於風，風深六千 <a class='ref t' id='t0114c11' href='#t0114c11'>T 0114c11</a>四十由旬，其邊無際。比丘！其大海水深八萬 <a class='ref t' id='t0114c12' href='#t0114c12'>T 0114c12</a>四千由旬，其邊無際，須彌山王入海水中八 <a class='ref t' id='t0114c13' href='#t0114c13'>T 0114c13</a>萬四千由旬，出海水上高八萬四千由旬， <a class='ref t' id='t0114c14' href='#t0114c14'>T 0114c14</a>下根連地，多固地分，其山直上，無有阿 <a class='ref t' id='t0114c15' href='#t0114c15'>T 0114c15</a>曲，生種種樹，樹出眾香，香遍山林，多諸賢 <a class='ref t' id='t0114c16' href='#t0114c16'>T 0114c16</a>聖，大神妙天之所居止。其山下基純有金 <a class='ref t' id='t0114c17' href='#t0114c17'>T 0114c17</a>沙，其山四面有四埵出，高七百由旬，雜色間 <a class='ref t' id='t0114c18' href='#t0114c18'>T 0114c18</a>廁，七寶所成，四埵斜低，曲臨海上。</p>
  <p>「須彌山 <a class='ref t' id='t0114c19' href='#t0114c19'>T 0114c19</a>王有七寶階道，其下階道廣六十由旬，挾 <a class='ref t' id='t0114c20' href='#t0114c20'>T 0114c20</a>道兩邊有七重寶牆、七重欄楯、七重羅網、七 <a class='ref t' id='t0114c21' href='#t0114c21'>T 0114c21</a>重行樹，金牆銀門，銀牆金門，水精牆琉璃 <a class='ref t' id='t0114c22' href='#t0114c22'>T 0114c22</a>門，琉璃牆水精門，赤珠牆馬瑙門，馬瑙牆赤 <a class='ref t' id='t0114c23' href='#t0114c23'>T 0114c23</a>珠門，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>牆眾寶門。其欄楯者，金欄銀桄，銀 <a class='ref t' id='t0114c24' href='#t0114c24'>T 0114c24</a>欄金桄，水精欄琉璃桄，琉璃欄水精桄，赤珠 <a class='ref t' id='t0114c25' href='#t0114c25'>T 0114c25</a>欄馬瑙桄，馬瑙欄赤珠桄，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>欄眾寶桄。 <a class='ref t' id='t0114c26' href='#t0114c26'>T 0114c26</a>其欄楯上有寶羅網，其金羅網下懸銀鈴，其 <a class='ref t' id='t0114c27' href='#t0114c27'>T 0114c27</a>銀羅網下懸金鈴，琉璃羅網懸水精鈴，水 <a class='ref t' id='t0114c28' href='#t0114c28'>T 0114c28</a>精羅網懸琉璃鈴，赤珠羅網懸馬瑙鈴，馬瑙 <a class='ref t' id='t0114c29' href='#t0114c29'>T 0114c29</a>羅網懸赤珠鈴，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>羅網懸眾寶鈴。其金樹 <a class='ref t' id='t0115a01' href='#t0115a01'>T 0115a01</a>者金根金枝銀葉華實，其銀樹者銀根銀枝 <a class='ref t' id='t0115a02' href='#t0115a02'>T 0115a02</a>金葉華實，其水精樹水精根枝琉璃華葉，其 <a class='ref t' id='t0115a03' href='#t0115a03'>T 0115a03</a>琉璃樹琉璃根枝水精華葉，其赤珠樹赤珠 <a class='ref t' id='t0115a04' href='#t0115a04'>T 0115a04</a>根枝馬瑙華葉，其馬瑙樹者馬瑙根枝赤珠 <a class='ref t' id='t0115a05' href='#t0115a05'>T 0115a05</a>華葉，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>樹者車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>根 <span class='corr' title='[桄→枝] cf.【麗】'>枝</span> 眾寶華葉。</p>
  <p>「其七重 <a class='ref t' id='t0115a06' href='#t0115a06'>T 0115a06</a>牆，牆有四門，門有欄楯，七重牆上皆有樓 <a class='ref t' id='t0115a07' href='#t0115a07'>T 0115a07</a>閣臺觀，周匝圍遶有園觀浴池，生眾寶華 <a class='ref t' id='t0115a08' href='#t0115a08'>T 0115a08</a>葉，寶樹行列，花果繁茂，香風四起，悅可人 <a class='ref t' id='t0115a09' href='#t0115a09'>T 0115a09</a>心，鳧鴈鴛鴦，異類奇鳥，無數千種，相和而鳴。</p>
  <p><a class='ref t' id='t0115a10' href='#t0115a10'>T 0115a10</a>「又須彌山王中級階道廣四十由旬，挾道兩 <a class='ref t' id='t0115a11' href='#t0115a11'>T 0115a11</a>邊有七重寶牆、欄楯七重、羅網七重、行樹七 <a class='ref t' id='t0115a12' href='#t0115a12'>T 0115a12</a>重，乃至無數眾鳥相和而鳴，亦如下階。上 <a class='ref t' id='t0115a13' href='#t0115a13'>T 0115a13</a>級階道廣二十由旬，挾道兩邊有七重寶牆、 <a class='ref t' id='t0115a14' href='#t0115a14'>T 0115a14</a>欄楯七重、羅網七重、行樹七重，乃至無數眾 <a class='ref t' id='t0115a15' href='#t0115a15'>T 0115a15</a>鳥相和而鳴，亦如中階。」</p>
  <p>佛告比丘：「其下階 <a class='ref t' id='t0115a16' href='#t0115a16'>T 0115a16</a>道有鬼神住，名曰伽樓羅足。其中階道有 <a class='ref t' id='t0115a17' href='#t0115a17'>T 0115a17</a>鬼神住，名曰持鬘。其上階道有鬼神住，名 <a class='ref t' id='t0115a18' href='#t0115a18'>T 0115a18</a>曰喜樂。其四 <span class='corr' title='[捶→埵出]'>埵出</span> 高四萬二千由旬，四天大 <a class='ref t' id='t0115a19' href='#t0115a19'>T 0115a19</a>王所居宮殿，有七重寶城、欄楯七重、羅網七 <a class='ref t' id='t0115a20' href='#t0115a20'>T 0115a20</a>重、行樹七重，諸寶鈴乃至無數眾鳥相和而 <a class='ref t' id='t0115a21' href='#t0115a21'>T 0115a21</a>鳴，亦復如是。須彌山頂有三十三天宮，寶 <a class='ref t' id='t0115a22' href='#t0115a22'>T 0115a22</a>城七重、欄楯七重、羅網七重、行樹七重，乃至 <a class='ref t' id='t0115a23' href='#t0115a23'>T 0115a23</a>無數眾鳥相和而鳴， <span class='corr' title='[又→亦] cf.【麗】'>亦</span> 復如是。過三十三天 <a class='ref t' id='t0115a24' href='#t0115a24'>T 0115a24</a>由旬一倍有焰摩天宮，過焰摩天宮由旬一 <a class='ref t' id='t0115a25' href='#t0115a25'>T 0115a25</a>倍有兜率天宮，過兜率天宮由旬一倍有 <a class='ref t' id='t0115a26' href='#t0115a26'>T 0115a26</a>化自在天宮，過化自在天宮由旬一倍有 <a class='ref t' id='t0115a27' href='#t0115a27'>T 0115a27</a>他化自在天宮，過他化自在天宮由旬一倍 <a class='ref t' id='t0115a28' href='#t0115a28'>T 0115a28</a>有梵加夷天宮。</p>
  <p>「於他化自在天、梵加夷天 <a class='ref t' id='t0115a29' href='#t0115a29'>T 0115a29</a>中間，有摩天宮，縱廣六千由旬，宮牆七重、欄 <a class='ref t' id='t0115b01' href='#t0115b01'>T 0115b01</a>楯七重、羅網七重、行樹七重，乃至無數眾鳥 <a class='ref t' id='t0115b02' href='#t0115b02'>T 0115b02</a>相和而鳴，亦復如是。過梵伽夷天宮由旬 <a class='ref t' id='t0115b03' href='#t0115b03'>T 0115b03</a>一倍有光音天宮，過光音天由旬一倍有 <a class='ref t' id='t0115b04' href='#t0115b04'>T 0115b04</a>遍淨天宮，過遍淨天由旬一倍有果實天 <a class='ref t' id='t0115b05' href='#t0115b05'>T 0115b05</a>宮，過果實天由旬一倍有無想天宮，過無 <a class='ref t' id='t0115b06' href='#t0115b06'>T 0115b06</a>想天由旬一倍有無造天宮，過無造天由 <a class='ref t' id='t0115b07' href='#t0115b07'>T 0115b07</a>旬一倍有無熱天宮，過無熱天由旬一倍 <a class='ref t' id='t0115b08' href='#t0115b08'>T 0115b08</a>有善見天宮，過善見天由旬一倍有大善 <a class='ref t' id='t0115b09' href='#t0115b09'>T 0115b09</a>見天宮，過大善見天由旬一倍有色究竟 <a class='ref t' id='t0115b10' href='#t0115b10'>T 0115b10</a>天宮，過色究竟天上有空處智天、識處智 <a class='ref t' id='t0115b11' href='#t0115b11'>T 0115b11</a>天、無所有處智天、有想無想處智天，齊此 <a class='ref t' id='t0115b12' href='#t0115b12'>T 0115b12</a>名眾生邊際、眾生世界，一切眾生生、老、病、死、 <a class='ref t' id='t0115b13' href='#t0115b13'>T 0115b13</a>受陰、受有，齊此不過。」</p>
  <p>佛告比丘：「須彌山北 <a class='ref t' id='t0115b14' href='#t0115b14'>T 0115b14</a>有天下，名欝單曰，其土正方，縱廣一萬由 <a class='ref t' id='t0115b15' href='#t0115b15'>T 0115b15</a>旬，人面亦方，像彼地形。須彌山東有天下， <a class='ref t' id='t0115b16' href='#t0115b16'>T 0115b16</a>名弗于逮，其土正圓，縱廣九千由旬，人面 <a class='ref t' id='t0115b17' href='#t0115b17'>T 0115b17</a>亦圓，像彼地形。須彌山西有天下，名俱耶 <a class='ref t' id='t0115b18' href='#t0115b18'>T 0115b18</a>尼，其土形如半月，縱廣八千由旬，人面亦爾， <a class='ref t' id='t0115b19' href='#t0115b19'>T 0115b19</a>像彼地形。須彌山南有天下，名閻浮提，其 <a class='ref t' id='t0115b20' href='#t0115b20'>T 0115b20</a>土南狹北廣，縱廣七千由旬，人面亦爾，像此 <a class='ref t' id='t0115b21' href='#t0115b21'>T 0115b21</a>地形。須彌山北面天金所成，光照北方。須彌 <a class='ref t' id='t0115b22' href='#t0115b22'>T 0115b22</a>山東面天銀所成，光照東方。須彌山西面天 <a class='ref t' id='t0115b23' href='#t0115b23'>T 0115b23</a>水精所成，光照西方。須彌山南面天琉璃所 <a class='ref t' id='t0115b24' href='#t0115b24'>T 0115b24</a>成，光照南方。</p>
  <p>「欝單曰有大樹王，名菴婆羅， <a class='ref t' id='t0115b25' href='#t0115b25'>T 0115b25</a>圍七由旬，高百由旬，枝葉四布五十由旬。弗 <a class='ref t' id='t0115b26' href='#t0115b26'>T 0115b26</a>于逮有大樹王，名伽藍浮，圍七由旬，高百由 <a class='ref t' id='t0115b27' href='#t0115b27'>T 0115b27</a>旬，枝葉四布五十由旬。俱耶尼有大樹王，名 <a class='ref t' id='t0115b28' href='#t0115b28'>T 0115b28</a>曰斤提，圍七由旬，高百由旬，枝葉四布五十 <a class='ref t' id='t0115b29' href='#t0115b29'>T 0115b29</a>由旬；又其樹下有石牛幢，高一由旬。閻浮提 <a class='ref t' id='t0115c01' href='#t0115c01'>T 0115c01</a>有大樹王，名曰閻浮提，圍七由旬，高百由 <a class='ref t' id='t0115c02' href='#t0115c02'>T 0115c02</a>旬，枝葉四布五十由旬。金翅鳥王及龍王樹， <a class='ref t' id='t0115c03' href='#t0115c03'>T 0115c03</a>名俱利睒婆羅，圍七由旬，高百由旬，枝葉四 <a class='ref t' id='t0115c04' href='#t0115c04'>T 0115c04</a>布五十由旬。阿修羅王有樹，名善畫，圍七 <a class='ref t' id='t0115c05' href='#t0115c05'>T 0115c05</a>由旬，高百由旬，枝葉四布五十由旬。忉利天 <a class='ref t' id='t0115c06' href='#t0115c06'>T 0115c06</a>有樹，名曰晝度，圍七由旬，高百由旬，枝葉四 <a class='ref t' id='t0115c07' href='#t0115c07'>T 0115c07</a>布五十由旬。</p>
  <p>「須彌山邊有山，名伽陀羅，高 <a class='ref t' id='t0115c08' href='#t0115c08'>T 0115c08</a>四萬二千由旬，縱廣四萬二千由旬，其邊廣 <a class='ref t' id='t0115c09' href='#t0115c09'>T 0115c09</a>遠，雜色間廁，七寶所成，其山去須彌山八萬 <a class='ref t' id='t0115c10' href='#t0115c10'>T 0115c10</a>四千由旬，其間純生優鉢羅花、鉢頭摩花、俱 <a class='ref t' id='t0115c11' href='#t0115c11'>T 0115c11</a>物頭花、分陀利花，蘆葦、松、竹叢生其中，出 <a class='ref t' id='t0115c12' href='#t0115c12'>T 0115c12</a>種種香，香亦充遍。去佉陀羅山不遠有 <a class='ref t' id='t0115c13' href='#t0115c13'>T 0115c13</a>山，名伊沙陀羅，高二萬一千由旬，縱廣二萬一 <a class='ref t' id='t0115c14' href='#t0115c14'>T 0115c14</a>千由旬，其邊廣遠，雜色間廁，七寶所成，去佉 <a class='ref t' id='t0115c15' href='#t0115c15'>T 0115c15</a>陀羅山四萬二千由旬，其間純生優鉢羅花、 <a class='ref t' id='t0115c16' href='#t0115c16'>T 0115c16</a>鉢頭摩花、俱勿頭花、分陀利花，蘆葦、松、竹 <a class='ref t' id='t0115c17' href='#t0115c17'>T 0115c17</a>叢生其中，出種種香，香氣充遍。去伊沙陀 <a class='ref t' id='t0115c18' href='#t0115c18'>T 0115c18</a>羅山不遠有山，名樹巨陀羅，高萬二千由 <a class='ref t' id='t0115c19' href='#t0115c19'>T 0115c19</a>旬，縱廣萬二千由旬，其邊廣遠，雜色間廁，七 <a class='ref t' id='t0115c20' href='#t0115c20'>T 0115c20</a>寶所成。去伊沙陀羅山二萬一千由旬，其間 <a class='ref t' id='t0115c21' href='#t0115c21'>T 0115c21</a>純生四種雜花，蘆葦、松、竹叢生其中，出種 <a class='ref t' id='t0115c22' href='#t0115c22'>T 0115c22</a>種香，香氣充遍。去樹巨陀羅山不遠有山， <a class='ref t' id='t0115c23' href='#t0115c23'>T 0115c23</a>名善見，高六千由旬，縱廣六千由旬，其邊廣 <a class='ref t' id='t0115c24' href='#t0115c24'>T 0115c24</a>遠，雜色間廁，七寶所成，去樹巨陀羅山萬二 <a class='ref t' id='t0115c25' href='#t0115c25'>T 0115c25</a>千由旬，其間純生四種雜花，蘆葦、松、竹叢生 <a class='ref t' id='t0115c26' href='#t0115c26'>T 0115c26</a>其中，出種種香，香氣充遍。</p>
  <p>「去善見山不遠 <a class='ref t' id='t0115c27' href='#t0115c27'>T 0115c27</a>有山，名馬食山，高三千由旬，縱廣三千由 <a class='ref t' id='t0115c28' href='#t0115c28'>T 0115c28</a>旬，其邊廣遠，雜色間廁，七寶所成，去善見山 <a class='ref t' id='t0115c29' href='#t0115c29'>T 0115c29</a>六千由旬，其間純生四種雜花，蘆葦、松、竹叢 <a class='ref t' id='t0116a01' href='#t0116a01'>T 0116a01</a>生其中，出種種香，香氣充遍。去馬食山不 <a class='ref t' id='t0116a02' href='#t0116a02'>T 0116a02</a>遠有山，名尼民陀羅，高千二百由旬，縱廣千 <a class='ref t' id='t0116a03' href='#t0116a03'>T 0116a03</a>二百由旬，其邊廣遠，雜色間廁，七寶所成，去 <a class='ref t' id='t0116a04' href='#t0116a04'>T 0116a04</a>馬食山三千由旬，其間純生四種雜花，蘆葦、 <a class='ref t' id='t0116a05' href='#t0116a05'>T 0116a05</a>松、竹叢生其中，出種種香，香氣充遍。去尼 <a class='ref t' id='t0116a06' href='#t0116a06'>T 0116a06</a>民陀羅山不遠有山，名調伏，高六百由旬， <a class='ref t' id='t0116a07' href='#t0116a07'>T 0116a07</a>縱廣六百由旬，其邊廣遠，雜色間廁，七寶所 <a class='ref t' id='t0116a08' href='#t0116a08'>T 0116a08</a>成，去尼民陀羅山千二百由旬，其間純生 <a class='ref t' id='t0116a09' href='#t0116a09'>T 0116a09</a>四種雜花，蘆葦、松、竹叢生其中，出種種香 <a class='ref t' id='t0116a10' href='#t0116a10'>T 0116a10</a>香氣充遍。去調伏山不遠有山，名金剛圍， <a class='ref t' id='t0116a11' href='#t0116a11'>T 0116a11</a>高三百由旬，縱廣三百由旬，其邊廣遠，雜色 <a class='ref t' id='t0116a12' href='#t0116a12'>T 0116a12</a>間廁，七寶所成，去調伏山六百由旬，其間純 <a class='ref t' id='t0116a13' href='#t0116a13'>T 0116a13</a>生四種雜花，蘆葦、松、竹叢生其中，出種種 <a class='ref t' id='t0116a14' href='#t0116a14'>T 0116a14</a>香，香氣充遍。</p>
  <p>「去大金剛山不遠有大海水， <a class='ref t' id='t0116a15' href='#t0116a15'>T 0116a15</a>海水北岸有大樹王，名曰閻浮，圍七由旬，高 <a class='ref t' id='t0116a16' href='#t0116a16'>T 0116a16</a>百由旬，枝葉四布五十由旬，其邊空地復有 <a class='ref t' id='t0116a17' href='#t0116a17'>T 0116a17</a>叢林，名菴婆羅，縱廣五十由旬。復有叢林 <a class='ref t' id='t0116a18' href='#t0116a18'>T 0116a18</a>名曰閻婆，縱廣五十由旬。復有叢林名曰 <a class='ref t' id='t0116a19' href='#t0116a19'>T 0116a19</a>娑羅，縱廣五十由旬。復有叢林名曰多羅， <a class='ref t' id='t0116a20' href='#t0116a20'>T 0116a20</a>縱廣五十由旬。復有叢林名曰那多羅，縱 <a class='ref t' id='t0116a21' href='#t0116a21'>T 0116a21</a>廣五十由旬。復有叢林名曰為男，縱廣五 <a class='ref t' id='t0116a22' href='#t0116a22'>T 0116a22</a>十由旬。復有叢林名曰為女，縱廣五十由 <a class='ref t' id='t0116a23' href='#t0116a23'>T 0116a23</a>旬。復有叢林名曰男女，縱廣五十由旬。復 <a class='ref t' id='t0116a24' href='#t0116a24'>T 0116a24</a>有叢林名曰散那，縱廣五十由旬。復有叢 <a class='ref t' id='t0116a25' href='#t0116a25'>T 0116a25</a>林名曰栴檀，縱廣五十由旬。復有叢林名 <a class='ref t' id='t0116a26' href='#t0116a26'>T 0116a26</a>曰佉詶羅，縱廣五十由旬。復有叢林名曰 <a class='ref t' id='t0116a27' href='#t0116a27'>T 0116a27</a>波 <span class='t-gaiji'>［木＊奈］ <!--gaiji,,1[木*奈],2&#x3B88;,3--></span>婆羅，縱廣五十由旬。復有叢林名曰 <a class='ref t' id='t0116a28' href='#t0116a28'>T 0116a28</a>毗羅，縱廣五十由旬。復有叢林名曰香 <span class='t-gaiji'>［木＊奈］ <!--gaiji,,1[木*奈],2&#x3B88;,3--></span>， <a class='ref t' id='t0116a29' href='#t0116a29'>T 0116a29</a>縱廣五十由旬。復有叢林名曰為梨，縱 <a class='ref t' id='t0116b01' href='#t0116b01'>T 0116b01</a>廣五十由旬。復有叢林名曰安石留，縱廣 <a class='ref t' id='t0116b02' href='#t0116b02'>T 0116b02</a>五十由旬。復有叢林名曰為甘，縱廣五十 <a class='ref t' id='t0116b03' href='#t0116b03'>T 0116b03</a>由旬。復有叢林名呵梨勒，縱廣五十由旬。 <a class='ref t' id='t0116b04' href='#t0116b04'>T 0116b04</a>復有叢林名毗醯勒，縱廣五十由旬。復有 <a class='ref t' id='t0116b05' href='#t0116b05'>T 0116b05</a>叢林名阿摩勒，縱廣五十由旬。復有叢林 <a class='ref t' id='t0116b06' href='#t0116b06'>T 0116b06</a>名阿摩犁，縱廣五十由旬。復有叢林名 <span class='t-gaiji'>［木＊奈］ <!--gaiji,,1[木*奈],2&#x3B88;,3--></span>， <a class='ref t' id='t0116b07' href='#t0116b07'>T 0116b07</a>縱廣五十由旬。復有叢林名甘蔗，縱廣五 <a class='ref t' id='t0116b08' href='#t0116b08'>T 0116b08</a>十由旬。復有叢林名葦，縱廣五十由旬。復 <a class='ref t' id='t0116b09' href='#t0116b09'>T 0116b09</a>有叢林名竹，縱廣五十由旬。復有叢林名 <a class='ref t' id='t0116b10' href='#t0116b10'>T 0116b10</a>舍羅，縱廣五十由旬。復有叢林名舍羅業， <a class='ref t' id='t0116b11' href='#t0116b11'>T 0116b11</a>縱廣五十由旬。復有叢林名木瓜，縱廣五 <a class='ref t' id='t0116b12' href='#t0116b12'>T 0116b12</a>十由旬。復有叢林名大木瓜，縱廣五十由 <a class='ref t' id='t0116b13' href='#t0116b13'>T 0116b13</a>旬。復有叢林名解脫華，縱廣五十由旬。復 <a class='ref t' id='t0116b14' href='#t0116b14'>T 0116b14</a>有叢林名瞻婆，縱廣五十由旬。復有叢林 <a class='ref t' id='t0116b15' href='#t0116b15'>T 0116b15</a>名婆羅羅，縱廣五十由旬。復有叢林名修 <a class='ref t' id='t0116b16' href='#t0116b16'>T 0116b16</a>摩那，縱廣五十由旬。復有叢林名婆師，縱 <a class='ref t' id='t0116b17' href='#t0116b17'>T 0116b17</a>廣五十由旬。復有叢林名多羅梨，縱廣五 <a class='ref t' id='t0116b18' href='#t0116b18'>T 0116b18</a>十由旬。復有叢林名伽耶，縱廣五十由旬。 <a class='ref t' id='t0116b19' href='#t0116b19'>T 0116b19</a>復有叢林名葡萄，縱廣五十由旬。</p>
  <p>「過是地 <a class='ref t' id='t0116b20' href='#t0116b20'>T 0116b20</a>空，其空地中復有花池，縱廣五十由旬，復 <a class='ref t' id='t0116b21' href='#t0116b21'>T 0116b21</a>有鉢頭摩池、俱物頭池、分陀利池，毒蛇滿 <a class='ref t' id='t0116b22' href='#t0116b22'>T 0116b22</a>中，各縱廣五十由旬。過是地空，其空地中 <a class='ref t' id='t0116b23' href='#t0116b23'>T 0116b23</a>有大海水，名欝禪那，此水下有轉輪聖王 <a class='ref t' id='t0116b24' href='#t0116b24'>T 0116b24</a>道，廣十二由旬。挾道兩邊有七重牆、七重 <a class='ref t' id='t0116b25' href='#t0116b25'>T 0116b25</a>欄楯、七重羅網、七重行樹，周匝校飾，以七 <a class='ref t' id='t0116b26' href='#t0116b26'>T 0116b26</a>寶成，閻浮提地轉輪聖王出于世時，水自 <a class='ref t' id='t0116b27' href='#t0116b27'>T 0116b27</a>然去，其道平現。去海不遠有山，名欝禪，其 <a class='ref t' id='t0116b28' href='#t0116b28'>T 0116b28</a>山端嚴，樹木繁茂，花果熾盛，眾香芬馥，異類 <a class='ref t' id='t0116b29' href='#t0116b29'>T 0116b29</a>禽獸靡所不有。去欝禪山不遠有山，名 <a class='ref t' id='t0116c01' href='#t0116c01'>T 0116c01</a>金壁，中有八萬巖窟，八萬象王止此窟中， <a class='ref t' id='t0116c02' href='#t0116c02'>T 0116c02</a>其身純白，頭有雜色，口有六牙，齒間金填。 <a class='ref t' id='t0116c03' href='#t0116c03'>T 0116c03</a>過金壁山已，有山名雪山，縱廣五百由旬， <a class='ref t' id='t0116c04' href='#t0116c04'>T 0116c04</a>深五百由旬，東西入海，雪山中間有寶山，高 <a class='ref t' id='t0116c05' href='#t0116c05'>T 0116c05</a>二十由旬。</p>
  <p>「雪山埵出高百由旬，其山頂上有 <a class='ref t' id='t0116c06' href='#t0116c06'>T 0116c06</a>阿耨達池，縱廣五十由旬，其水清冷，澄淨 <a class='ref t' id='t0116c07' href='#t0116c07'>T 0116c07</a>無穢，七寶砌壘、七重欄楯、七重羅網、七重行 <a class='ref t' id='t0116c08' href='#t0116c08'>T 0116c08</a>樹，種種異色，七寶合成。其欄楯者，金欄銀桄， <a class='ref t' id='t0116c09' href='#t0116c09'>T 0116c09</a>銀欄金桄，琉璃欄水精桄，水精欄琉璃桄，赤 <a class='ref t' id='t0116c10' href='#t0116c10'>T 0116c10</a>珠欄馬瑙桄，馬瑙欄赤珠桄，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>欄眾寶所 <a class='ref t' id='t0116c11' href='#t0116c11'>T 0116c11</a>成。金網銀鈴，銀網金鈴，琉璃網水精鈴，水精 <a class='ref t' id='t0116c12' href='#t0116c12'>T 0116c12</a>網琉璃鈴，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>網七寶所成。金多羅樹金根 <a class='ref t' id='t0116c13' href='#t0116c13'>T 0116c13</a>金枝銀葉銀果，銀多羅樹銀根銀枝金葉金 <a class='ref t' id='t0116c14' href='#t0116c14'>T 0116c14</a>果，水精樹水精根枝琉璃花果，赤珠樹赤珠 <a class='ref t' id='t0116c15' href='#t0116c15'>T 0116c15</a>根枝馬瑙葉馬瑙花果，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>樹車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>根枝眾 <a class='ref t' id='t0116c16' href='#t0116c16'>T 0116c16</a>寶花果。</p>
  <p>「阿耨達池側皆有園觀浴池，眾花積 <a class='ref t' id='t0116c17' href='#t0116c17'>T 0116c17</a>聚，種種樹葉，花果繁茂，種種香風，芬馥四布， <a class='ref t' id='t0116c18' href='#t0116c18'>T 0116c18</a>種種異類，諸鳥哀鳴相和。阿耨達池底，金沙 <a class='ref t' id='t0116c19' href='#t0116c19'>T 0116c19</a>充滿。其池四邊皆有梯陛，金桄銀陛，銀桄金 <a class='ref t' id='t0116c20' href='#t0116c20'>T 0116c20</a>陛，琉璃桄水精陛，水精桄琉璃陛，赤珠桄馬 <a class='ref t' id='t0116c21' href='#t0116c21'>T 0116c21</a>瑙陛，馬瑙桄赤珠陛，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>桄眾寶陛。遶池周 <a class='ref t' id='t0116c22' href='#t0116c22'>T 0116c22</a>匝皆有欄楯，生四種花，青、黃、赤、白，雜色參 <a class='ref t' id='t0116c23' href='#t0116c23'>T 0116c23</a>間，華如車輪，根如車轂，花根出汁，色白如 <a class='ref t' id='t0116c24' href='#t0116c24'>T 0116c24</a>乳，味甘如蜜。阿耨達池東有恒伽河，從牛 <a class='ref t' id='t0116c25' href='#t0116c25'>T 0116c25</a>口出，從五百河入于東海。阿耨達池南有 <a class='ref t' id='t0116c26' href='#t0116c26'>T 0116c26</a>新頭河，從師子口出，從五百河入于南海。 <a class='ref t' id='t0116c27' href='#t0116c27'>T 0116c27</a>阿耨達池西有婆叉河，從馬口出，從五百 <a class='ref t' id='t0116c28' href='#t0116c28'>T 0116c28</a>河入于西海。阿耨達池北有斯陀河，從象 <a class='ref t' id='t0116c29' href='#t0116c29'>T 0116c29</a>口中出，從五百河入于北海。阿耨達宮中 <a class='ref t' id='t0117a01' href='#t0117a01'>T 0117a01</a>有五柱堂，阿耨達龍王恒於中止。」</p>
  <p>佛言： <a class='ref t' id='t0117a02' href='#t0117a02'>T 0117a02</a>「何故名為阿耨達？阿耨達其義云何？此閻浮 <a class='ref t' id='t0117a03' href='#t0117a03'>T 0117a03</a>提所有龍王盡有三患，唯阿耨達龍無有 <a class='ref t' id='t0117a04' href='#t0117a04'>T 0117a04</a>三患。云何為三？一者舉閻浮提所有諸龍， <a class='ref t' id='t0117a05' href='#t0117a05'>T 0117a05</a>皆被熱風、熱沙著身，燒其皮肉，及燒骨髓 <a class='ref t' id='t0117a06' href='#t0117a06'>T 0117a06</a>以為苦惱，唯阿耨達龍無有此患。二者舉 <a class='ref t' id='t0117a07' href='#t0117a07'>T 0117a07</a>閻浮提所有龍宮，惡風暴起，吹其宮內，失 <a class='ref t' id='t0117a08' href='#t0117a08'>T 0117a08</a>寶飾衣，龍身自現以為苦惱，唯阿耨達龍王 <a class='ref t' id='t0117a09' href='#t0117a09'>T 0117a09</a>無如是患。三者舉閻浮提所有龍王，各 <a class='ref t' id='t0117a10' href='#t0117a10'>T 0117a10</a>在宮中相娛樂時，金翅大鳥入宮搏撮 <a class='ref t' id='t0117a11' href='#t0117a11'>T 0117a11</a>或始生方便，欲取龍食，諸龍怖懼，常懷熱 <a class='ref t' id='t0117a12' href='#t0117a12'>T 0117a12</a>惱，唯阿耨達龍無如此患；若金翅鳥生念 <a class='ref t' id='t0117a13' href='#t0117a13'>T 0117a13</a>欲 <span class='corr' title='[住→往] cf.【麗】'>往</span> ，即便命終，故名阿耨達 <span class='t-note'>（阿耨達秦言無惱熱）</span> 。」</p>
  <p><a class='ref t' id='t0117a14' href='#t0117a14'>T 0117a14</a>佛告比丘：「雪山右面有城，名毗舍離，其城 <a class='ref t' id='t0117a15' href='#t0117a15'>T 0117a15</a>北有七黑山，七黑山北有香山，其山常有 <a class='ref t' id='t0117a16' href='#t0117a16'>T 0117a16</a>歌唱伎樂音樂之聲。山有二窟，一名為 <a class='ref t' id='t0117a17' href='#t0117a17'>T 0117a17</a>晝，二名善晝，天七寶成，柔濡香潔，猶如天 <a class='ref t' id='t0117a18' href='#t0117a18'>T 0117a18</a>衣，妙音乾闥婆王從五百乾闥婆在其中 <a class='ref t' id='t0117a19' href='#t0117a19'>T 0117a19</a>止。晝、善晝窟北有娑羅樹王，名曰善住， <a class='ref t' id='t0117a20' href='#t0117a20'>T 0117a20</a>有八千樹王圍遶四面。善住樹王下有象 <a class='ref t' id='t0117a21' href='#t0117a21'>T 0117a21</a>王，亦名善住，止此樹下，身體純白，七處平 <a class='ref t' id='t0117a22' href='#t0117a22'>T 0117a22</a>住，力能飛行，其頭赤色，雜色毛間，六牙纖 <span class='t-gaiji'>傭 <!--gaiji,傭,1[月*庸],2&#x267DB;,3--></span>， <a class='ref t' id='t0117a23' href='#t0117a23'>T 0117a23</a>金為間填，有八千象圍遶隨從；其八千樹 <a class='ref t' id='t0117a24' href='#t0117a24'>T 0117a24</a>王下八千象，亦復如是。</p>
  <p>「善住樹王北有大浴 <a class='ref t' id='t0117a25' href='#t0117a25'>T 0117a25</a>池，名摩陀延，縱廣五十由旬，有八千浴 <a class='ref t' id='t0117a26' href='#t0117a26'>T 0117a26</a>池周匝圍遶，其水清涼，無有塵穢，以七寶 <a class='ref t' id='t0117a27' href='#t0117a27'>T 0117a27</a>塹周匝砌壘，遶池有七重欄楯、七重羅網、 <a class='ref t' id='t0117a28' href='#t0117a28'>T 0117a28</a>七重行樹，皆七寶成，金欄銀桄，銀欄金桄， <a class='ref t' id='t0117a29' href='#t0117a29'>T 0117a29</a>水精欄琉璃桄，琉璃欄水精桄，赤珠欄馬瑙 <a class='ref t' id='t0117b01' href='#t0117b01'>T 0117b01</a>桄，馬瑙欄赤珠桄，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>欄眾寶桄。其金羅網 <a class='ref t' id='t0117b02' href='#t0117b02'>T 0117b02</a>下埀銀鈴，其銀羅網下埀金鈴，水精羅網 <a class='ref t' id='t0117b03' href='#t0117b03'>T 0117b03</a>埀琉璃鈴，琉璃 <span class='corr' title='[桄→羅]'>羅</span> 網埀水精鈴，赤珠羅網 <a class='ref t' id='t0117b04' href='#t0117b04'>T 0117b04</a>垂馬瑙鈴，馬瑙羅網埀赤珠鈴，硨 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>羅網 <a class='ref t' id='t0117b05' href='#t0117b05'>T 0117b05</a>埀眾寶鈴。其金樹者金根金枝銀葉花實，其 <a class='ref t' id='t0117b06' href='#t0117b06'>T 0117b06</a>銀樹者銀根銀枝金葉花實，水精樹者水精 <a class='ref t' id='t0117b07' href='#t0117b07'>T 0117b07</a>根枝琉璃花實，琉璃樹者琉璃根枝水精花 <a class='ref t' id='t0117b08' href='#t0117b08'>T 0117b08</a>實，赤珠樹者赤珠根枝馬瑙花實，馬瑙樹者 <a class='ref t' id='t0117b09' href='#t0117b09'>T 0117b09</a>馬瑙根枝赤珠花實，硨 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>樹者車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>根枝眾 <a class='ref t' id='t0117b10' href='#t0117b10'>T 0117b10</a>寶花實。</p>
  <p>「又其池底金沙布散，遶池周匝有七 <a class='ref t' id='t0117b11' href='#t0117b11'>T 0117b11</a>寶階道，金陛銀蹬，銀陛金蹬，水精陛琉璃 <a class='ref t' id='t0117b12' href='#t0117b12'>T 0117b12</a>蹬，琉璃陛水精蹬，赤珠陛馬瑙蹬，馬瑙陛 <a class='ref t' id='t0117b13' href='#t0117b13'>T 0117b13</a>赤珠蹬，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>陛眾寶蹬。挾陛兩邊有寶欄 <a class='ref t' id='t0117b14' href='#t0117b14'>T 0117b14</a>楯。又其池中生四種華，青、黃、赤、白，眾色參間， <a class='ref t' id='t0117b15' href='#t0117b15'>T 0117b15</a>華如車輪，根如車轂，花根出汁，色白如乳， <a class='ref t' id='t0117b16' href='#t0117b16'>T 0117b16</a>味甘如蜜。遶池四面有眾園觀、叢林、浴池， <a class='ref t' id='t0117b17' href='#t0117b17'>T 0117b17</a>生種種花，樹木清涼，花果豐盛，無數眾鳥 <a class='ref t' id='t0117b18' href='#t0117b18'>T 0117b18</a>相和而鳴，亦復如是。善住象王念欲遊戲，入 <a class='ref t' id='t0117b19' href='#t0117b19'>T 0117b19</a>池浴時，即念八千象王，時，八千象王復自 <a class='ref t' id='t0117b20' href='#t0117b20'>T 0117b20</a>念言：『善住象王今以念我，我等宜往至象 <a class='ref t' id='t0117b21' href='#t0117b21'>T 0117b21</a>王所。』於是，眾象即往前立。</p>
  <p>「時，善住象王從 <a class='ref t' id='t0117b22' href='#t0117b22'>T 0117b22</a>八千象至摩陀延池，其諸象中有為王持 <a class='ref t' id='t0117b23' href='#t0117b23'>T 0117b23</a>蓋者，有執寶扇扇象王者，中有作倡伎 <a class='ref t' id='t0117b24' href='#t0117b24'>T 0117b24</a>樂前導從者。時，善住象王入池洗浴，作倡伎 <a class='ref t' id='t0117b25' href='#t0117b25'>T 0117b25</a>樂，共相娛樂，或有象為王洗鼻者，或有洗 <a class='ref t' id='t0117b26' href='#t0117b26'>T 0117b26</a>口、洗頭、洗牙、洗耳、洗腹、洗背、洗尾、洗足者， <a class='ref t' id='t0117b27' href='#t0117b27'>T 0117b27</a>中有拔華根洗之與王食者，中有取四 <a class='ref t' id='t0117b28' href='#t0117b28'>T 0117b28</a>種花散王上者。爾時，善住象王洗浴、飲食， <a class='ref t' id='t0117b29' href='#t0117b29'>T 0117b29</a>共相娛樂已，即出岸上，向善住樹立。其八 <a class='ref t' id='t0117c01' href='#t0117c01'>T 0117c01</a>千象然後各自入池洗浴、飲食，共相娛樂。訖 <a class='ref t' id='t0117c02' href='#t0117c02'>T 0117c02</a>已還出，至象王所。</p>
  <p>「時，象王從八千象前後導 <a class='ref t' id='t0117c03' href='#t0117c03'>T 0117c03</a>從，至善住樹王所，中有持葢覆象王者， <a class='ref t' id='t0117c04' href='#t0117c04'>T 0117c04</a>有執寶扇扇象王者，中有作倡伎樂在 <a class='ref t' id='t0117c05' href='#t0117c05'>T 0117c05</a>前導者。時，善住象王詣樹王已，坐臥行步 <a class='ref t' id='t0117c06' href='#t0117c06'>T 0117c06</a>隨意所遊，餘八千象各自在樹下，坐臥行步 <a class='ref t' id='t0117c07' href='#t0117c07'>T 0117c07</a>隨意所遊。其樹林中有圍八尋者，有圍九 <a class='ref t' id='t0117c08' href='#t0117c08'>T 0117c08</a>尋至十尋、十五尋者，唯善住象王婆羅 <a class='ref t' id='t0117c09' href='#t0117c09'>T 0117c09</a>樹王圍十六尋，其八千婆羅樹枝葉墮落時， <a class='ref t' id='t0117c10' href='#t0117c10'>T 0117c10</a>清風遠吹置於林外，又八千象大小便時，諸 <a class='ref t' id='t0117c11' href='#t0117c11'>T 0117c11</a>夜叉鬼除之林外。」</p>
  <p>佛告比丘：「善住象王有 <a class='ref t' id='t0117c12' href='#t0117c12'>T 0117c12</a>大神力，功德如是，雖為畜生，受福如是。」</p>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>