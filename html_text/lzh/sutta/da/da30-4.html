<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da30' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 4</span> <span class='mirror-right'>第四分</span></p>
<h1 class='mirror-row'><span class='mirror-left latin'>30</span> <span class='mirror-right'>（三〇）世記經</span></h1>
</header>
<h2>第四分世記經地獄品第四</h2>
<a class='ref t' id='t0121b29' href='#t0121b29'>T 0121b29</a>
<p class='suttainfo'><span class='t-juanname'>佛說長阿含經卷第十九</span><br>
<a class='ref t' id='t0121b27' href='#t0121b27'>T 0121b27</a> <span class='scribe'>後秦弘始年佛陀耶舍共竺佛念譯</span></p>
<p><a class='ref t' id='t0121b28' href='#t0121b28'>T 0121b28</a>佛告比丘：「此四天下有八千天下圍遶其 <a class='ref t' id='t0121c01' href='#t0121c01'>T 0121c01</a>外，復有大海水周匝圍遶八千天下，復有 <a class='ref t' id='t0121c02' href='#t0121c02'>T 0121c02</a>大金剛山遶大海水。金剛山外復有第二大 <a class='ref t' id='t0121c03' href='#t0121c03'>T 0121c03</a>金剛山，二山中間窈窈冥冥，日月神天有大 <a class='ref t' id='t0121c04' href='#t0121c04'>T 0121c04</a>威力，不能以光照及於彼。彼有八大地獄， <a class='ref t' id='t0121c05' href='#t0121c05'>T 0121c05</a>其一地獄有十六小地獄。第一大地獄名想， <a class='ref t' id='t0121c06' href='#t0121c06'>T 0121c06</a>第二名黑繩，第三名堆壓，第四名叫喚，第 <a class='ref t' id='t0121c07' href='#t0121c07'>T 0121c07</a>五名大叫喚，第六名燒炙，第七名大燒炙， <a class='ref t' id='t0121c08' href='#t0121c08'>T 0121c08</a>第八名無間。其想地獄有十六小獄，小獄 <a class='ref t' id='t0121c09' href='#t0121c09'>T 0121c09</a>縱廣五百由旬，第一小獄名曰黑沙，二名沸 <a class='ref t' id='t0121c10' href='#t0121c10'>T 0121c10</a>屎，三名五百丁，四名飢，五名渴，六名一 <a class='ref t' id='t0121c11' href='#t0121c11'>T 0121c11</a>銅釜，七名多銅釜，八名石磨，九名膿血，十 <a class='ref t' id='t0121c12' href='#t0121c12'>T 0121c12</a>名量火，十一名灰河，十二名鐵丸，十三名 <a class='ref t' id='t0121c13' href='#t0121c13'>T 0121c13</a>釿斧，十四名犲狼，十五名劍樹，十六名寒氷。</p>
<p><a class='ref t' id='t0121c14' href='#t0121c14'>T 0121c14</a>「云何名想地獄？其中眾生手生鐵爪，其爪長 <a class='ref t' id='t0121c15' href='#t0121c15'>T 0121c15</a>利，迭相瞋忿，懷毒害想，以爪相 <span class='corr' title='[[國*瓜]→爴] cf.【麗】'>爴</span> ，應手肉 <a class='ref t' id='t0121c16' href='#t0121c16'>T 0121c16</a>墮，想為已死；冷風來吹，皮肉還生，尋活起立。 <a class='ref t' id='t0121c17' href='#t0121c17'>T 0121c17</a>自想言：『我今已活。』餘眾生言：『我想汝活。』以 <a class='ref t' id='t0121c18' href='#t0121c18'>T 0121c18</a>是想故，名想地獄。</p>
<p>「復次，想地獄其中眾生 <a class='ref t' id='t0121c19' href='#t0121c19'>T 0121c19</a>懷毒害想，共相觸嬈，手執自然刀劍，刀劍鋒 <a class='ref t' id='t0121c20' href='#t0121c20'>T 0121c20</a>利，迭相斫 <span class='corr' title='[剌→刺]'>刺</span> ， <span class='t-gaiji'>［利－禾＋皮］ <!--gaiji,,1[利-禾+皮],2&#x34DF;,3--></span>剝臠割，身碎在地，想謂為 <a class='ref t' id='t0121c21' href='#t0121c21'>T 0121c21</a>死；冷風來吹，皮肉更生，尋活起立。彼自想言： <a class='ref t' id='t0121c22' href='#t0121c22'>T 0121c22</a>『我今已活。』餘眾生言：『我想汝活。』以此因緣 <a class='ref t' id='t0121c23' href='#t0121c23'>T 0121c23</a>故，名想地獄。</p>
<p>「復次，想地獄其中眾生懷毒害 <a class='ref t' id='t0121c24' href='#t0121c24'>T 0121c24</a>想，迭相觸嬈，手執刀劍，刀劒鋒利，共相斫 <a class='ref t' id='t0121c25' href='#t0121c25'>T 0121c25</a> <span class='corr' title='[剌→刺]'>刺</span> ， <span class='t-gaiji'>［利－禾＋皮］ <!--gaiji,,1[利-禾+皮],2&#x34DF;,3--></span>剝臠割，想謂為死；冷風來吹，皮肉更生， <a class='ref t' id='t0121c26' href='#t0121c26'>T 0121c26</a>尋活起立。自言：『我活。』餘眾生言：『我想汝活。』以 <a class='ref t' id='t0121c27' href='#t0121c27'>T 0121c27</a>此因緣故，名想地獄。</p>
<p>「復次，想地獄其中眾生 <a class='ref t' id='t0121c28' href='#t0121c28'>T 0121c28</a>懷毒害想，迭相觸嬈，手執油影刀，其刀鋒 <a class='ref t' id='t0121c29' href='#t0121c29'>T 0121c29</a>利，更相斫刺， <span class='t-gaiji'>［利－禾＋皮］ <!--gaiji,,1[利-禾+皮],2&#x34DF;,3--></span>剝臠割，想謂為死；冷風來吹， <a class='ref t' id='t0122a01' href='#t0122a01'>T 0122a01</a>皮肉更生，尋活起立。自言：『我活。』餘眾生言： <a class='ref t' id='t0122a02' href='#t0122a02'>T 0122a02</a>『我想汝活。』以是因緣，名為想地獄。</p>
<p>「復次，想 <a class='ref t' id='t0122a03' href='#t0122a03'>T 0122a03</a>地獄其中眾生懷毒害想，迭相觸嬈，手執 <a class='ref t' id='t0122a04' href='#t0122a04'>T 0122a04</a>小刀，其刀鋒利，更相斫 <span class='corr' title='[剌→刺]'>刺</span> ， <span class='t-gaiji'>［利－禾＋皮］ <!--gaiji,,1[利-禾+皮],2&#x34DF;,3--></span>剝臠割，想謂為 <a class='ref t' id='t0122a05' href='#t0122a05'>T 0122a05</a>死；冷風來吹，皮肉更生，尋活起立。自言：『我活。』 <a class='ref t' id='t0122a06' href='#t0122a06'>T 0122a06</a>餘眾生言：『我想汝活。』以是因緣故，名想地 <a class='ref t' id='t0122a07' href='#t0122a07'>T 0122a07</a>獄。</p>
<p>「其中眾生久受罪已，出想地獄，慞惶馳 <a class='ref t' id='t0122a08' href='#t0122a08'>T 0122a08</a>走，求自救護，宿罪所牽，不覺忽到黑沙地 <a class='ref t' id='t0122a09' href='#t0122a09'>T 0122a09</a>獄。時，有熱風暴起，吹熱黑沙，來著其身，舉 <a class='ref t' id='t0122a10' href='#t0122a10'>T 0122a10</a>體盡黑，猶如黑雲，熱沙燒皮，盡肉徹骨，罪 <a class='ref t' id='t0122a11' href='#t0122a11'>T 0122a11</a>人身中有黑焰起，遶身迴旋，還入身內，受 <a class='ref t' id='t0122a12' href='#t0122a12'>T 0122a12</a>諸苦惱，燒炙燋爛。以罪因緣，受此苦報，其 <a class='ref t' id='t0122a13' href='#t0122a13'>T 0122a13</a>罪未畢，故使不死。</p>
<p>「於此久受苦已，出黑沙 <a class='ref t' id='t0122a14' href='#t0122a14'>T 0122a14</a>地獄，慞惶馳走，求自救護，宿罪所牽，不覺 <a class='ref t' id='t0122a15' href='#t0122a15'>T 0122a15</a>忽到沸屎地獄。其地獄中有沸屎鐵丸自 <a class='ref t' id='t0122a16' href='#t0122a16'>T 0122a16</a>然滿前，驅迫罪人使抱鐵丸，燒其身手， <a class='ref t' id='t0122a17' href='#t0122a17'>T 0122a17</a>至其頭面，無不周遍。復使探撮，舉著口 <a class='ref t' id='t0122a18' href='#t0122a18'>T 0122a18</a>中，燒其脣舌，從咽至腹，通徹下過，無不燋 <a class='ref t' id='t0122a19' href='#t0122a19'>T 0122a19</a>爛。有鐵 <span class='t-gaiji'>［口＊（隹／乃）］ <!--gaiji,,1[口*(隹/乃)],2,3--></span>虫，唼食皮肉，徹骨達髓，苦毒辛 <a class='ref t' id='t0122a20' href='#t0122a20'>T 0122a20</a>酸，憂惱無量。以罪未畢，猶復不死。</p>
<p>「於沸屎 <a class='ref t' id='t0122a21' href='#t0122a21'>T 0122a21</a>地獄久受苦已，出沸屎地獄，慞惶馳走，求 <a class='ref t' id='t0122a22' href='#t0122a22'>T 0122a22</a>自救護，到鐵釘地獄。到已，獄卒撲之令墮， <a class='ref t' id='t0122a23' href='#t0122a23'>T 0122a23</a>偃熱鐵上，舒展其身，以釘釘手、釘足、釘 <a class='ref t' id='t0122a24' href='#t0122a24'>T 0122a24</a>心，周遍身體，盡五百釘，苦毒辛酸，號咷呻 <a class='ref t' id='t0122a25' href='#t0122a25'>T 0122a25</a>吟。餘罪未畢，猶復不死。</p>
<p>「久受苦已，出鐵釘 <a class='ref t' id='t0122a26' href='#t0122a26'>T 0122a26</a>地獄，慞惶馳走，求自救護，到飢餓地獄。獄 <a class='ref t' id='t0122a27' href='#t0122a27'>T 0122a27</a>卒來問：『汝等來此，欲何所求？』報言：『我餓。』獄 <a class='ref t' id='t0122a28' href='#t0122a28'>T 0122a28</a>卒即捉撲熱鐵上，舒展其身，以鐵鈎鈎口 <a class='ref t' id='t0122a29' href='#t0122a29'>T 0122a29</a>使開，以熱鐵丸著其口中，燋其脣舌，從 <a class='ref t' id='t0122b01' href='#t0122b01'>T 0122b01</a>咽至腹，通徹下過，無不燋爛，苦毒辛酸，悲 <a class='ref t' id='t0122b02' href='#t0122b02'>T 0122b02</a>號啼哭。餘罪未盡，猶復不死。</p>
<p>「久受苦已，出 <a class='ref t' id='t0122b03' href='#t0122b03'>T 0122b03</a>飢地獄，慞惶馳走，求自救護，到渴地獄。獄 <a class='ref t' id='t0122b04' href='#t0122b04'>T 0122b04</a>卒問言：『汝等來此，欲何所求？』報言：『我渴。』獄 <a class='ref t' id='t0122b05' href='#t0122b05'>T 0122b05</a>卒即捉撲熱鐵上，舒展其身，以熱鐵鈎鈎 <a class='ref t' id='t0122b06' href='#t0122b06'>T 0122b06</a>口使開，消銅灌口，燒其脣舌，從咽至腹， <a class='ref t' id='t0122b07' href='#t0122b07'>T 0122b07</a>通徹下過，無不燋爛，苦毒辛酸，悲號啼哭。餘 <a class='ref t' id='t0122b08' href='#t0122b08'>T 0122b08</a>罪未盡，猶復不死。</p>
<p>「久受苦已，出渴地獄，慞 <a class='ref t' id='t0122b09' href='#t0122b09'>T 0122b09</a>惶馳走，求自救護，宿罪所牽，不覺忽到一 <a class='ref t' id='t0122b10' href='#t0122b10'>T 0122b10</a>銅鍑地獄。獄卒怒目捉罪人足，倒投鍑 <a class='ref t' id='t0122b11' href='#t0122b11'>T 0122b11</a>中，隨湯涌沸，上下迴旋，從底至口，從口至 <a class='ref t' id='t0122b12' href='#t0122b12'>T 0122b12</a>底，或在鍑腹，身體爛熟。譬如煮豆，隨 <a class='ref t' id='t0122b13' href='#t0122b13'>T 0122b13</a>湯涌沸，上下迴轉，中外爛壞，罪人在鍑， <a class='ref t' id='t0122b14' href='#t0122b14'>T 0122b14</a>隨湯上下，亦復如是，號咷悲叫，萬毒普 <a class='ref t' id='t0122b15' href='#t0122b15'>T 0122b15</a>至。餘罪未盡，故復不死。</p>
<p>「久受苦已，出 <a class='ref t' id='t0122b16' href='#t0122b16'>T 0122b16</a>一銅鍑地獄，慞惶馳走，求自救護，宿罪所 <a class='ref t' id='t0122b17' href='#t0122b17'>T 0122b17</a>牽，不覺忽至多銅鍑地獄。多銅鍑地獄縱 <a class='ref t' id='t0122b18' href='#t0122b18'>T 0122b18</a>廣五百由旬，獄鬼怒目捉罪人足，倒投鍑 <a class='ref t' id='t0122b19' href='#t0122b19'>T 0122b19</a>中，隨湯涌沸，上下迴旋，從底至口，從口至 <a class='ref t' id='t0122b20' href='#t0122b20'>T 0122b20</a>底，或在鍑腹，舉身爛壞。譬如煑豆，隨湯 <a class='ref t' id='t0122b21' href='#t0122b21'>T 0122b21</a>涌沸，上下迴轉，中外皆爛，罪人在鍑，亦復 <a class='ref t' id='t0122b22' href='#t0122b22'>T 0122b22</a>如是，隨湯上下，從口至底，從底至口，或 <a class='ref t' id='t0122b23' href='#t0122b23'>T 0122b23</a>手足現，或腰腹現，或頭面現，獄卒以鐵鈎鈎 <a class='ref t' id='t0122b24' href='#t0122b24'>T 0122b24</a>取置餘鍑中，號咷悲叫，苦毒辛酸。餘罪未 <a class='ref t' id='t0122b25' href='#t0122b25'>T 0122b25</a>畢，故使不死。</p>
<p>「久受苦已，出多銅鍑地獄， <a class='ref t' id='t0122b26' href='#t0122b26'>T 0122b26</a>慞惶馳走，求自救護，宿對所牽，不覺忽至 <a class='ref t' id='t0122b27' href='#t0122b27'>T 0122b27</a>石磨地獄。石磨地獄縱廣五百由旬，獄卒 <a class='ref t' id='t0122b28' href='#t0122b28'>T 0122b28</a>大怒，捉彼罪人撲熱石上，舒展手足，以 <a class='ref t' id='t0122b29' href='#t0122b29'>T 0122b29</a>大熱石壓其身上，迴轉揩磨，骨肉糜碎，膿 <a class='ref t' id='t0122c01' href='#t0122c01'>T 0122c01</a>血流出，苦毒切痛，悲號辛酸。餘罪未盡，故使 <a class='ref t' id='t0122c02' href='#t0122c02'>T 0122c02</a>不死。</p>
<p>「久受苦已，出石磨地獄，慞惶馳走，求 <a class='ref t' id='t0122c03' href='#t0122c03'>T 0122c03</a>自救護，宿對所牽，不覺忽至膿血地獄。膿 <a class='ref t' id='t0122c04' href='#t0122c04'>T 0122c04</a>血地獄縱廣五百由旬，其地獄中有自然膿 <a class='ref t' id='t0122c05' href='#t0122c05'>T 0122c05</a>血，熱沸涌出，罪人於中東西馳走，膿血沸 <a class='ref t' id='t0122c06' href='#t0122c06'>T 0122c06</a>熱，湯其身體，手足頭面皆悉爛壞；又取膿 <a class='ref t' id='t0122c07' href='#t0122c07'>T 0122c07</a>血而自食之，湯其脣舌，從咽至腹，通徹 <a class='ref t' id='t0122c08' href='#t0122c08'>T 0122c08</a>下過，無不爛壞，苦毒辛酸，眾痛難忍。餘罪 <a class='ref t' id='t0122c09' href='#t0122c09'>T 0122c09</a>未畢，故使不死。</p>
<p>「久受苦已，乃出膿血地獄， <a class='ref t' id='t0122c10' href='#t0122c10'>T 0122c10</a>慞惶馳走，求自救護，宿罪所牽，不覺忽至 <a class='ref t' id='t0122c11' href='#t0122c11'>T 0122c11</a>量火地獄。量火地獄縱廣五百由旬，其地獄 <a class='ref t' id='t0122c12' href='#t0122c12'>T 0122c12</a>中有大火聚，自然在前。其火焰熾，獄卒瞋怒 <a class='ref t' id='t0122c13' href='#t0122c13'>T 0122c13</a>馳迫罪人，手執鐵斗，使量火聚，彼量火 <a class='ref t' id='t0122c14' href='#t0122c14'>T 0122c14</a>時，燒其手足，遍諸身體，苦毒熱痛，呻吟號 <a class='ref t' id='t0122c15' href='#t0122c15'>T 0122c15</a>哭。餘罪未畢，故使不死。</p>
<p>「久受苦已，乃出量 <a class='ref t' id='t0122c16' href='#t0122c16'>T 0122c16</a>火地獄，慞惶馳走，自求救護，宿對所牽，不 <a class='ref t' id='t0122c17' href='#t0122c17'>T 0122c17</a>覺忽到灰河地獄。灰河地獄縱廣五百由旬， <a class='ref t' id='t0122c18' href='#t0122c18'>T 0122c18</a>深五百由旬，灰湯涌沸，惡氣熢 <span class='t-gaiji'>［火＊孛］ <!--gaiji,,1[火*孛],2&#x3DBF;,3--></span>，迴波相搏， <a class='ref t' id='t0122c19' href='#t0122c19'>T 0122c19</a>聲響可畏，從底至上，鐵 <span class='corr' title='[剌→刺]'>刺</span> 縱廣鋒長八寸， <a class='ref t' id='t0122c20' href='#t0122c20'>T 0122c20</a>其河岸邊生長刀劍，其邊皆有獄卒狐狼， <a class='ref t' id='t0122c21' href='#t0122c21'>T 0122c21</a>又其岸上有劍樹林，枝葉花實皆是刀劍，鋒 <a class='ref t' id='t0122c22' href='#t0122c22'>T 0122c22</a>刃八寸。罪人入河，隨波上下，迴覆沈沒，鐵刺 <a class='ref t' id='t0122c23' href='#t0122c23'>T 0122c23</a>刺身，內外通徹，皮肉爛壞，膿血流出，苦痛萬 <a class='ref t' id='t0122c24' href='#t0122c24'>T 0122c24</a>端，悲號酸毒。餘罪未畢，故使不死。</p>
<p>「久受苦 <a class='ref t' id='t0122c25' href='#t0122c25'>T 0122c25</a>已，乃出灰河地獄至彼岸上，岸上利劍割 <a class='ref t' id='t0122c26' href='#t0122c26'>T 0122c26</a> <span class='corr' title='[剌→刺]'>刺</span> 身體，手足傷壞。爾時，獄卒問罪人言：『汝 <a class='ref t' id='t0122c27' href='#t0122c27'>T 0122c27</a>等來此，欲何所求？』罪人報言：『我等飢餓。』獄 <a class='ref t' id='t0122c28' href='#t0122c28'>T 0122c28</a>卒即捉罪人撲熱鐵上，舒展身體，以鐵鈎 <a class='ref t' id='t0122c29' href='#t0122c29'>T 0122c29</a> <span class='corr' title='[僻→擗]'>擗</span> 口，洋銅灌之，燒其脣舌，從咽至腹，通徹 <a class='ref t' id='t0123a01' href='#t0123a01'>T 0123a01</a>下過，無不燋爛。復有犲狼，牙齒長利，來嚙 <a class='ref t' id='t0123a02' href='#t0123a02'>T 0123a02</a>罪人，生食其肉。於是，罪人為灰河所煮，利 <a class='ref t' id='t0123a03' href='#t0123a03'>T 0123a03</a> <span class='corr' title='[剌→刺]'>刺</span> 所 <span class='corr' title='[剌→刺]'>刺</span> ，洋銅灌口，犲狼所食已，即便 <span class='t-gaiji'>［馬＊奔］ <!--gaiji,,1[馬*奔],2&#x298FA;,3--></span>馳 <a class='ref t' id='t0123a04' href='#t0123a04'>T 0123a04</a>走上劍樹，上劍樹時，劍刃下向，下劍樹時， <a class='ref t' id='t0123a05' href='#t0123a05'>T 0123a05</a>劍刃上向，手攀手絕，足蹬足絕，劍刃刺身， <a class='ref t' id='t0123a06' href='#t0123a06'>T 0123a06</a>中外通徹，皮肉墮落，膿血流出，遂有白骨 <a class='ref t' id='t0123a07' href='#t0123a07'>T 0123a07</a>筋脉相連。時，劍樹上有鐵 <span class='t-gaiji'>［口＊（隹／乃）］ <!--gaiji,,1[口*(隹/乃)],2,3--></span>鳥，啄頭骨壞， <a class='ref t' id='t0123a08' href='#t0123a08'>T 0123a08</a>唼食其腦，苦毒辛酸，號咷悲叫。餘罪未畢，故 <a class='ref t' id='t0123a09' href='#t0123a09'>T 0123a09</a>使不死。還復來入灰河獄中，隨波上下，廻 <a class='ref t' id='t0123a10' href='#t0123a10'>T 0123a10</a>覆沈沒，鐵 <span class='corr' title='[剌剌→刺刺]'>刺刺</span> 身，內外通徹，皮肉爛壞，膿血 <a class='ref t' id='t0123a11' href='#t0123a11'>T 0123a11</a>流出，唯有白骨浮漂於外，冷風來吹，肌肉 <a class='ref t' id='t0123a12' href='#t0123a12'>T 0123a12</a>還復，尋便起立，慞惶馳走，求自救護，宿對所 <a class='ref t' id='t0123a13' href='#t0123a13'>T 0123a13</a>牽，不覺忽至鐵丸地獄。鐵丸地獄縱廣五百 <a class='ref t' id='t0123a14' href='#t0123a14'>T 0123a14</a>由旬，罪人入已，有熱鐵丸自然在前，獄鬼 <a class='ref t' id='t0123a15' href='#t0123a15'>T 0123a15</a>驅捉，手足爛壞，舉身火然，苦痛悲號，萬毒竝 <a class='ref t' id='t0123a16' href='#t0123a16'>T 0123a16</a>至。餘罪未畢，故使不死。</p>
<p>「久受苦已，乃至 <a class='ref t' id='t0123a17' href='#t0123a17'>T 0123a17</a>出鐵丸地獄，慞惶馳走，求自救護，宿對所 <a class='ref t' id='t0123a18' href='#t0123a18'>T 0123a18</a>牽，不覺忽至釿斧地獄。釿斧地獄縱廣五百 <a class='ref t' id='t0123a19' href='#t0123a19'>T 0123a19</a>由旬，彼入獄已，獄卒瞋怒捉此罪人撲熱 <a class='ref t' id='t0123a20' href='#t0123a20'>T 0123a20</a>鐵上，以熱鐵釿斧破其手足、耳鼻、身體，苦 <a class='ref t' id='t0123a21' href='#t0123a21'>T 0123a21</a>毒辛酸，悲號叫喚。餘罪未盡，猶復不死。</p>
<p>「久 <a class='ref t' id='t0123a22' href='#t0123a22'>T 0123a22</a>受罪已，出釿斧地獄，慞惶馳走，求自救護， <a class='ref t' id='t0123a23' href='#t0123a23'>T 0123a23</a>宿罪所牽，不覺忽至犲狼地獄。犲狼地獄縱 <a class='ref t' id='t0123a24' href='#t0123a24'>T 0123a24</a>廣五百由旬，罪人入已，有群犲狼競來 <span class='t-gaiji'>［齒＊盧］ <!--gaiji,,1[齒*盧],2&#x2A67E;,3--></span> <a class='ref t' id='t0123a25' href='#t0123a25'>T 0123a25</a>掣， <span class='t-gaiji'>［齒＊齊］ <!--gaiji,,1[齒*齊],2&#x4DA9;,3--></span>嚙拖抴，肉墮傷骨，膿血流出，苦痛萬 <a class='ref t' id='t0123a26' href='#t0123a26'>T 0123a26</a>端，悲號酸毒。餘罪未畢，故使不死。</p>
<p>「久受苦 <a class='ref t' id='t0123a27' href='#t0123a27'>T 0123a27</a>已，乃出犲狼地獄，慞惶馳走，求自救護，宿對 <a class='ref t' id='t0123a28' href='#t0123a28'>T 0123a28</a>所牽，不覺忽至劍樹地獄。劍樹地獄縱廣 <a class='ref t' id='t0123a29' href='#t0123a29'>T 0123a29</a>五百由旬，罪人入彼劍樹林中，有大暴風 <a class='ref t' id='t0123b01' href='#t0123b01'>T 0123b01</a>起吹，劍樹葉墮其身上，著手手絕，著足足 <a class='ref t' id='t0123b02' href='#t0123b02'>T 0123b02</a>絕，身體頭面無不傷壞。有鐵 <span class='t-gaiji'>［口＊（隹／乃）］ <!--gaiji,,1[口*(隹/乃)],2,3--></span>鳥立其頭 <a class='ref t' id='t0123b03' href='#t0123b03'>T 0123b03</a>上，啄其兩目，苦痛萬端，悲號酸毒。餘罪未畢， <a class='ref t' id='t0123b04' href='#t0123b04'>T 0123b04</a>故使不死。</p>
<p>「久受苦已，乃出劍樹地獄，慞惶 <a class='ref t' id='t0123b05' href='#t0123b05'>T 0123b05</a>馳走，求自救護，宿罪所牽，不覺忽至寒氷 <a class='ref t' id='t0123b06' href='#t0123b06'>T 0123b06</a>地獄。寒氷地獄縱廣五百由旬，罪人入已，有 <a class='ref t' id='t0123b07' href='#t0123b07'>T 0123b07</a>大寒風來吹其身，舉體凍瘃，皮肉墮落，苦 <a class='ref t' id='t0123b08' href='#t0123b08'>T 0123b08</a>毒辛酸，悲號叫喚，然後命終。」</p>
<p>佛告比丘：「黑繩 <a class='ref t' id='t0123b09' href='#t0123b09'>T 0123b09</a>大地獄有十六小地獄，周匝圍遶，各各縱廣 <a class='ref t' id='t0123b10' href='#t0123b10'>T 0123b10</a>五百由旬，從黑繩地獄至寒氷地獄。何故 <a class='ref t' id='t0123b11' href='#t0123b11'>T 0123b11</a>名為黑繩地獄？其諸獄卒捉彼罪人撲熱 <a class='ref t' id='t0123b12' href='#t0123b12'>T 0123b12</a>鐵上，舒展其身，以熱鐵繩絣之使直，以 <a class='ref t' id='t0123b13' href='#t0123b13'>T 0123b13</a>熱鐵斧逐繩道斫，絣彼罪人，作百千段， <a class='ref t' id='t0123b14' href='#t0123b14'>T 0123b14</a>猶如工匠以繩絣木，利斧隨斫，作百千段。 <a class='ref t' id='t0123b15' href='#t0123b15'>T 0123b15</a>治彼罪人，亦復如是，苦毒辛酸，不可稱計。 <a class='ref t' id='t0123b16' href='#t0123b16'>T 0123b16</a>餘罪未畢，故使不死。是名為黑繩地獄。</p>
<p>「復 <a class='ref t' id='t0123b17' href='#t0123b17'>T 0123b17</a>次，黑繩地獄獄卒捉彼罪人撲熱鐵上，舒 <a class='ref t' id='t0123b18' href='#t0123b18'>T 0123b18</a>展其身，以鐵繩絣，以鋸鋸之，猶如工匠以 <a class='ref t' id='t0123b19' href='#t0123b19'>T 0123b19</a>繩絣木，以鋸鋸之，治彼罪人，亦復如是， <a class='ref t' id='t0123b20' href='#t0123b20'>T 0123b20</a>苦痛辛酸，不可稱計。餘罪未畢，故使不死。 <a class='ref t' id='t0123b21' href='#t0123b21'>T 0123b21</a>是故名為黑繩地獄。</p>
<p>「復次，黑繩地獄捉彼罪 <a class='ref t' id='t0123b22' href='#t0123b22'>T 0123b22</a>人撲熱鐵上，舒展其身，以熱鐵繩置其 <a class='ref t' id='t0123b23' href='#t0123b23'>T 0123b23</a>身上，燒皮徹肉，燋骨沸髓，苦毒辛酸，痛不 <a class='ref t' id='t0123b24' href='#t0123b24'>T 0123b24</a>可計。餘罪未畢，故使不死。故名黑繩地獄。</p>
<p><a class='ref t' id='t0123b25' href='#t0123b25'>T 0123b25</a>「復次，黑繩地獄獄卒，懸熱鐵繩交橫無數，驅 <a class='ref t' id='t0123b26' href='#t0123b26'>T 0123b26</a>迫罪人，使行繩間，惡風暴起，吹諸鐵繩，歷 <a class='ref t' id='t0123b27' href='#t0123b27'>T 0123b27</a>落其身，燒皮徹肉，燋骨沸髓，苦毒萬端， <a class='ref t' id='t0123b28' href='#t0123b28'>T 0123b28</a>不可稱計。餘罪未畢，故使不死。故名黑 <a class='ref t' id='t0123b29' href='#t0123b29'>T 0123b29</a>繩。</p>
<p>「復次，黑繩獄卒以熱鐵繩衣驅罪人被 <a class='ref t' id='t0123c01' href='#t0123c01'>T 0123c01</a>之，燒皮徹肉，燋骨沸髓，苦毒萬端，不可稱 <a class='ref t' id='t0123c02' href='#t0123c02'>T 0123c02</a>計。餘罪未畢，故使不死。故名黑繩。其彼罪 <a class='ref t' id='t0123c03' href='#t0123c03'>T 0123c03</a>人久受苦已，乃出黑繩地獄，慞惶馳走，求 <a class='ref t' id='t0123c04' href='#t0123c04'>T 0123c04</a>自救護，宿對所牽，不覺忽至黑沙地獄，乃至 <a class='ref t' id='t0123c05' href='#t0123c05'>T 0123c05</a>寒氷地獄，然後命終，亦復如是。」</p>
<p><a class='ref t' id='t0123c06' href='#t0123c06'>T 0123c06</a>佛告比丘：「堆壓大地獄有十六小地獄，周 <a class='ref t' id='t0123c07' href='#t0123c07'>T 0123c07</a>匝圍遶，各各縱廣五百由旬。何故名為堆壓 <a class='ref t' id='t0123c08' href='#t0123c08'>T 0123c08</a>地獄？其地獄中有大石山，兩兩相對，罪人 <a class='ref t' id='t0123c09' href='#t0123c09'>T 0123c09</a>入中，山自然合，堆壓其身，骨肉糜碎，山還 <a class='ref t' id='t0123c10' href='#t0123c10'>T 0123c10</a>故處，猶如以木擲木，彈却還離，治彼罪人， <a class='ref t' id='t0123c11' href='#t0123c11'>T 0123c11</a>亦復如是，苦毒萬端，不可稱計。餘罪未畢， <a class='ref t' id='t0123c12' href='#t0123c12'>T 0123c12</a>故使不死。是故名曰堆壓地獄。</p>
<p>「復次，堆 <a class='ref t' id='t0123c13' href='#t0123c13'>T 0123c13</a>壓地獄有大鐵象，舉身火然，哮呼而來，蹴 <a class='ref t' id='t0123c14' href='#t0123c14'>T 0123c14</a>蹹罪人，宛轉其上，身體糜碎，膿血流出， <a class='ref t' id='t0123c15' href='#t0123c15'>T 0123c15</a>苦毒辛酸，號咷悲叫。餘罪未畢，故使不死。 <a class='ref t' id='t0123c16' href='#t0123c16'>T 0123c16</a>故名堆壓。</p>
<p>「復次，堆壓地獄其中獄卒。捉諸 <a class='ref t' id='t0123c17' href='#t0123c17'>T 0123c17</a>罪人置於磨石中，以磨磨之，骨肉糜碎， <a class='ref t' id='t0123c18' href='#t0123c18'>T 0123c18</a>膿血流出，苦毒辛酸，不可稱計。其罪未畢， <a class='ref t' id='t0123c19' href='#t0123c19'>T 0123c19</a>故使不死。故名堆壓。</p>
<p>「復次，堆壓獄卒捉 <a class='ref t' id='t0123c20' href='#t0123c20'>T 0123c20</a>彼罪人臥大石上，以大石壓，骨肉糜碎， <a class='ref t' id='t0123c21' href='#t0123c21'>T 0123c21</a>膿血流出，苦痛辛酸，萬毒竝至。餘罪未畢，故 <a class='ref t' id='t0123c22' href='#t0123c22'>T 0123c22</a>使不死。故名堆壓。</p>
<p>「復次，堆壓獄卒取彼 <a class='ref t' id='t0123c23' href='#t0123c23'>T 0123c23</a>罪人臥鐵臼中，以鐵杵擣從足至頭，皮肉 <a class='ref t' id='t0123c24' href='#t0123c24'>T 0123c24</a>糜碎，膿血流出，苦痛辛酸，萬毒竝至。餘罪未 <a class='ref t' id='t0123c25' href='#t0123c25'>T 0123c25</a>畢，故使不死。故名堆壓。其彼罪人久受 <a class='ref t' id='t0123c26' href='#t0123c26'>T 0123c26</a>苦已，乃出堆壓地獄，慞惶馳走，求自救護， <a class='ref t' id='t0123c27' href='#t0123c27'>T 0123c27</a>宿罪所牽，不覺忽至黑沙地獄，乃至寒氷 <a class='ref t' id='t0123c28' href='#t0123c28'>T 0123c28</a>地獄，然後命終，亦復如是。」</p>
<p><a class='ref t' id='t0123c29' href='#t0123c29'>T 0123c29</a>佛告比丘：「叫喚大地獄有十六小地獄，周 <a class='ref t' id='t0124a01' href='#t0124a01'>T 0124a01</a>匝圍遶，各各縱廣五百由旬。何故名為叫喚 <a class='ref t' id='t0124a02' href='#t0124a02'>T 0124a02</a>地獄？其諸獄卒捉彼罪人擲大鑊中，熱湯 <a class='ref t' id='t0124a03' href='#t0124a03'>T 0124a03</a>涌沸，煮彼罪人，號咷叫喚，苦痛辛酸，萬毒竝 <a class='ref t' id='t0124a04' href='#t0124a04'>T 0124a04</a>至。餘罪未畢，故使不死。故名叫喚地獄。</p>
<p>「復 <a class='ref t' id='t0124a05' href='#t0124a05'>T 0124a05</a>次，叫喚地獄其諸獄卒，取彼罪人擲大鐵瓮 <a class='ref t' id='t0124a06' href='#t0124a06'>T 0124a06</a>中，熱湯涌沸而煮罪人，號咷叫喚，苦切辛酸。 <a class='ref t' id='t0124a07' href='#t0124a07'>T 0124a07</a>餘罪未畢，故使不死。故名叫喚。</p>
<p>「復次，叫喚 <a class='ref t' id='t0124a08' href='#t0124a08'>T 0124a08</a>地獄其諸獄卒，取彼罪人置大鐵鍑中，熱 <a class='ref t' id='t0124a09' href='#t0124a09'>T 0124a09</a>湯涌沸，煮彼罪人，號咷叫喚，苦痛辛酸。餘罪 <a class='ref t' id='t0124a10' href='#t0124a10'>T 0124a10</a>未畢，故使不死。故名叫喚。</p>
<p>「復次，叫喚地獄 <a class='ref t' id='t0124a11' href='#t0124a11'>T 0124a11</a>其諸獄卒，取彼罪人擲小鍑中，熱湯涌沸， <a class='ref t' id='t0124a12' href='#t0124a12'>T 0124a12</a>煮彼罪人，號咷叫喚，苦痛辛酸。餘罪未畢，故 <a class='ref t' id='t0124a13' href='#t0124a13'>T 0124a13</a>使不死。故名叫喚地獄。</p>
<p>「復次，叫喚地獄其 <a class='ref t' id='t0124a14' href='#t0124a14'>T 0124a14</a>諸獄卒，取彼罪人擲大 <span class='t-gaiji'>鏊 <!--gaiji,鏊,1[金*敖],2&#x28AFC;,3--></span>上，反覆煎熬，號 <a class='ref t' id='t0124a15' href='#t0124a15'>T 0124a15</a>咷叫喚，苦痛辛酸。餘罪未畢，故使不死。故 <a class='ref t' id='t0124a16' href='#t0124a16'>T 0124a16</a>名叫喚。久受苦已，乃出叫喚地獄，慞惶馳 <a class='ref t' id='t0124a17' href='#t0124a17'>T 0124a17</a>走，求自救護，宿對所牽，不覺忽至黑沙地 <a class='ref t' id='t0124a18' href='#t0124a18'>T 0124a18</a>獄，乃至寒氷地獄，爾乃至終。」</p>
<p><a class='ref t' id='t0124a19' href='#t0124a19'>T 0124a19</a>佛告比丘：「大叫喚地獄有十六小獄，周匝圍 <a class='ref t' id='t0124a20' href='#t0124a20'>T 0124a20</a>遶。何故名為大叫喚地獄？其諸獄卒取彼罪 <a class='ref t' id='t0124a21' href='#t0124a21'>T 0124a21</a>人著大鐵釜中，熱湯涌沸而煮罪人，號咷 <a class='ref t' id='t0124a22' href='#t0124a22'>T 0124a22</a>叫喚、大叫喚，苦痛辛酸，萬毒並至。餘罪未畢， <a class='ref t' id='t0124a23' href='#t0124a23'>T 0124a23</a>故使不死。故名大叫喚地獄。</p>
<p>「復次，大叫喚地 <a class='ref t' id='t0124a24' href='#t0124a24'>T 0124a24</a>獄其諸獄卒，取彼罪人擲大鐵瓮中，熱湯 <a class='ref t' id='t0124a25' href='#t0124a25'>T 0124a25</a>涌沸而煮罪人，號咷叫喚、大叫喚，苦切辛酸， <a class='ref t' id='t0124a26' href='#t0124a26'>T 0124a26</a>萬毒並至。餘罪未畢，故使不死。故名大叫 <a class='ref t' id='t0124a27' href='#t0124a27'>T 0124a27</a>喚地獄。</p>
<p>「復次，大叫喚獄卒取彼罪人置鐵 <a class='ref t' id='t0124a28' href='#t0124a28'>T 0124a28</a>鑊中，熱湯涌沸，煮彼罪人，號咷叫喚，苦毒辛 <a class='ref t' id='t0124a29' href='#t0124a29'>T 0124a29</a>酸，萬毒並至。餘罪未畢，故使不死。故名大 <a class='ref t' id='t0124b01' href='#t0124b01'>T 0124b01</a>叫喚地獄。</p>
<p>「復次，大叫喚地獄其諸獄卒，取彼 <a class='ref t' id='t0124b02' href='#t0124b02'>T 0124b02</a>罪人擲小鍑中，熱湯涌沸，煮彼罪人，號咷 <a class='ref t' id='t0124b03' href='#t0124b03'>T 0124b03</a>叫喚、大叫喚，苦痛辛酸，萬毒並至，故名大叫 <a class='ref t' id='t0124b04' href='#t0124b04'>T 0124b04</a>喚。</p>
<p>「復次，大叫喚地獄其諸獄卒，取彼罪人 <a class='ref t' id='t0124b05' href='#t0124b05'>T 0124b05</a>擲大 <span class='t-gaiji'>鏊 <!--gaiji,鏊,1[金*敖],2&#x28AFC;,3--></span>上，反覆煎熬，號咷叫喚、大叫喚，苦痛 <a class='ref t' id='t0124b06' href='#t0124b06'>T 0124b06</a>辛酸，萬毒並至。餘罪未畢，故使不死。故名 <a class='ref t' id='t0124b07' href='#t0124b07'>T 0124b07</a>大叫喚。久受苦已，乃出大叫喚地獄，慞惶馳 <a class='ref t' id='t0124b08' href='#t0124b08'>T 0124b08</a>走，求自救護，宿對所牽，不覺忽至黑沙地 <a class='ref t' id='t0124b09' href='#t0124b09'>T 0124b09</a>獄，乃至寒氷地獄，爾乃命終。」</p>
<p><a class='ref t' id='t0124b10' href='#t0124b10'>T 0124b10</a>佛告比丘：「燒炙大地獄有十六小獄，周匝 <a class='ref t' id='t0124b11' href='#t0124b11'>T 0124b11</a>圍遶，何故名為燒炙大地獄？爾時，獄卒將 <a class='ref t' id='t0124b12' href='#t0124b12'>T 0124b12</a>諸罪人置鐵城中，其城火然，內外俱赤，燒 <a class='ref t' id='t0124b13' href='#t0124b13'>T 0124b13</a>炙罪人，皮肉燋爛，苦痛辛酸，萬毒並至。餘罪 <a class='ref t' id='t0124b14' href='#t0124b14'>T 0124b14</a>未畢，故使不死。是故名為燒炙地獄。</p>
<p>「復次， <a class='ref t' id='t0124b15' href='#t0124b15'>T 0124b15</a>燒炙地獄其諸獄卒，將彼罪人入鐵室內， <a class='ref t' id='t0124b16' href='#t0124b16'>T 0124b16</a>其室火然，內外俱赤，燒炙罪人，皮肉燋爛，苦 <a class='ref t' id='t0124b17' href='#t0124b17'>T 0124b17</a>痛辛酸，萬毒並至。餘罪未畢，故使不死。是 <a class='ref t' id='t0124b18' href='#t0124b18'>T 0124b18</a>故名為燒炙地獄。</p>
<p>「復次，燒炙地獄其諸獄卒， <a class='ref t' id='t0124b19' href='#t0124b19'>T 0124b19</a>取彼罪人著鐵樓上，其樓火然，內外俱赤， <a class='ref t' id='t0124b20' href='#t0124b20'>T 0124b20</a>燒炙罪人，皮肉燋爛，苦痛辛酸，萬毒並至。餘 <a class='ref t' id='t0124b21' href='#t0124b21'>T 0124b21</a>罪未畢，故使不死。是故名為燒炙地獄。</p>
<p>「復 <a class='ref t' id='t0124b22' href='#t0124b22'>T 0124b22</a>次，燒炙地獄其諸獄卒，取彼罪人擲著大鐵 <a class='ref t' id='t0124b23' href='#t0124b23'>T 0124b23</a>陶中，其陶火燃，內外俱赤，燒炙罪人，皮肉燋 <a class='ref t' id='t0124b24' href='#t0124b24'>T 0124b24</a>爛，苦痛辛酸，萬毒並至。餘罪未畢，故使不 <a class='ref t' id='t0124b25' href='#t0124b25'>T 0124b25</a>死。是故名為燒炙地獄。</p>
<p>「復次，燒炙地獄其 <a class='ref t' id='t0124b26' href='#t0124b26'>T 0124b26</a>諸獄卒，取彼罪人擲大 <span class='t-gaiji'>鏊 <!--gaiji,鏊,1[金*敖],2&#x28AFC;,3--></span>上，其 <span class='t-gaiji'>鏊 <!--gaiji,鏊,1[金*敖],2&#x28AFC;,3--></span>火然，中外 <a class='ref t' id='t0124b27' href='#t0124b27'>T 0124b27</a>俱赤，燒炙罪人，皮肉燋爛，苦痛辛酸，萬毒並 <a class='ref t' id='t0124b28' href='#t0124b28'>T 0124b28</a>至。餘罪未畢，故使不死。久受苦已，乃出 <a class='ref t' id='t0124b29' href='#t0124b29'>T 0124b29</a>燒炙地獄，慞惶馳走，求自救護，宿罪所牽， <a class='ref t' id='t0124c01' href='#t0124c01'>T 0124c01</a>不覺忽至黑沙地獄，乃至寒氷地獄，然後命 <a class='ref t' id='t0124c02' href='#t0124c02'>T 0124c02</a>終，亦復如是。」</p>
<p><a class='ref t' id='t0124c03' href='#t0124c03'>T 0124c03</a>佛告比丘：「大燒炙地獄有十六小獄，周匝圍 <a class='ref t' id='t0124c04' href='#t0124c04'>T 0124c04</a>遶，各各縱廣五百由旬。云何名大燒炙地獄？ <a class='ref t' id='t0124c05' href='#t0124c05'>T 0124c05</a>其諸獄卒將諸罪人置鐵城中，其城火然，內 <a class='ref t' id='t0124c06' href='#t0124c06'>T 0124c06</a>外俱赤，燒炙罪人，重大燒炙，皮肉燋爛，苦 <a class='ref t' id='t0124c07' href='#t0124c07'>T 0124c07</a>痛辛酸，萬毒並至。餘罪未畢，故使不死。是 <a class='ref t' id='t0124c08' href='#t0124c08'>T 0124c08</a>故名為大燒炙地獄。</p>
<p>「復次，大燒炙地獄其諸 <a class='ref t' id='t0124c09' href='#t0124c09'>T 0124c09</a>獄卒，將諸罪人入鐵室中，其室火燃，內外俱 <a class='ref t' id='t0124c10' href='#t0124c10'>T 0124c10</a>赤，燒炙罪人，重大燒炙，皮肉燋爛，苦痛辛 <a class='ref t' id='t0124c11' href='#t0124c11'>T 0124c11</a>酸，萬毒並至。餘罪未畢，故使不死。是故名 <a class='ref t' id='t0124c12' href='#t0124c12'>T 0124c12</a>為大燒炙地獄。</p>
<p>「復次，大燒炙地獄其諸獄卒， <a class='ref t' id='t0124c13' href='#t0124c13'>T 0124c13</a>取彼罪人著鐵樓上，其樓火燃，內外俱赤， <a class='ref t' id='t0124c14' href='#t0124c14'>T 0124c14</a>燒炙罪人，重大燒炙，皮肉燋爛，苦痛辛酸， <a class='ref t' id='t0124c15' href='#t0124c15'>T 0124c15</a>萬毒並至。餘罪未畢，故使不死。是故名曰 <a class='ref t' id='t0124c16' href='#t0124c16'>T 0124c16</a>大燒炙地獄。</p>
<p>「復次，大燒炙地獄其諸獄卒，取 <a class='ref t' id='t0124c17' href='#t0124c17'>T 0124c17</a>彼罪人著大鐵陶中，其陶火然，內外俱赤， <a class='ref t' id='t0124c18' href='#t0124c18'>T 0124c18</a>燒炙罪人，重大燒炙，苦痛辛酸，萬毒並至。 <a class='ref t' id='t0124c19' href='#t0124c19'>T 0124c19</a>餘罪未畢，故使不死。是故名為大燒炙地 <a class='ref t' id='t0124c20' href='#t0124c20'>T 0124c20</a>獄。</p>
<p>「復次，大燒炙地獄中自然有大火坑，火焰 <a class='ref t' id='t0124c21' href='#t0124c21'>T 0124c21</a>熾盛，其坑兩岸有大火山，其諸獄卒捉彼罪 <a class='ref t' id='t0124c22' href='#t0124c22'>T 0124c22</a>人貫鐵叉上，竪著火中，燒炙其身，重大 <a class='ref t' id='t0124c23' href='#t0124c23'>T 0124c23</a>燒炙，皮肉燋爛，苦痛辛酸，萬毒並至。餘罪未 <a class='ref t' id='t0124c24' href='#t0124c24'>T 0124c24</a>畢，故使不死。久受苦已，然後乃出大燒炙 <a class='ref t' id='t0124c25' href='#t0124c25'>T 0124c25</a>地獄，慞惶馳走，求自救護，宿對所牽，不覺 <a class='ref t' id='t0124c26' href='#t0124c26'>T 0124c26</a>忽至黑沙地獄，乃至寒氷地獄，爾乃命終，亦 <a class='ref t' id='t0124c27' href='#t0124c27'>T 0124c27</a>復如是。」</p>
<p><a class='ref t' id='t0124c28' href='#t0124c28'>T 0124c28</a>佛告比丘：「無間大地獄有十六小獄，周匝圍 <a class='ref t' id='t0124c29' href='#t0124c29'>T 0124c29</a>遶，各各縱廣五百由旬。云何名無間地獄？其 <a class='ref t' id='t0125a01' href='#t0125a01'>T 0125a01</a>諸獄卒捉彼罪人剝其皮，從足至頂，即 <a class='ref t' id='t0125a02' href='#t0125a02'>T 0125a02</a>以其皮纏罪人身，著火車輪，疾駕火車， <a class='ref t' id='t0125a03' href='#t0125a03'>T 0125a03</a>輾熱鐵地，周行往返，身體碎爛，皮肉墮落， <a class='ref t' id='t0125a04' href='#t0125a04'>T 0125a04</a>苦痛辛酸，萬毒並至。餘罪未畢，故使不死。 <a class='ref t' id='t0125a05' href='#t0125a05'>T 0125a05</a>是故名為無間地獄。</p>
<p>「復次，無間大地獄有大 <a class='ref t' id='t0125a06' href='#t0125a06'>T 0125a06</a>鐵城，其城四面有大火起，東焰至西，西焰 <a class='ref t' id='t0125a07' href='#t0125a07'>T 0125a07</a>至東，南焰至北，北焰至南，上焰至下，下 <a class='ref t' id='t0125a08' href='#t0125a08'>T 0125a08</a>焰至上，焰熾迴遑，無間空處，罪人在中，東 <a class='ref t' id='t0125a09' href='#t0125a09'>T 0125a09</a>西馳走，燒炙其身，皮肉燋爛，苦痛辛酸，萬毒 <a class='ref t' id='t0125a10' href='#t0125a10'>T 0125a10</a>並至。餘罪未畢，故使不死。是故名為無間 <a class='ref t' id='t0125a11' href='#t0125a11'>T 0125a11</a>地獄。</p>
<p>「復次，無間大地獄中有鐵城，火起洞然， <a class='ref t' id='t0125a12' href='#t0125a12'>T 0125a12</a>罪人在中，火焰燎身，皮肉燋爛，苦痛辛酸，萬 <a class='ref t' id='t0125a13' href='#t0125a13'>T 0125a13</a>毒並至。餘罪未畢，故使不死。是故名為無 <a class='ref t' id='t0125a14' href='#t0125a14'>T 0125a14</a>間地獄。</p>
<p>「復次，大無間地獄罪人在中，久乃門 <a class='ref t' id='t0125a15' href='#t0125a15'>T 0125a15</a>開，其諸罪人 <span class='t-gaiji'>［馬＊奔］ <!--gaiji,,1[馬*奔],2&#x298FA;,3--></span>走往趣。彼當走時，身諸肢 <a class='ref t' id='t0125a16' href='#t0125a16'>T 0125a16</a>節，皆火焰出，猶如力士執大草炬逆風而 <a class='ref t' id='t0125a17' href='#t0125a17'>T 0125a17</a>走，其焰熾然。罪人走時，亦復如是。走欲至 <a class='ref t' id='t0125a18' href='#t0125a18'>T 0125a18</a>門，門自然閉，罪人 <span class='t-gaiji'>［跳－兆＋匍］ <!--gaiji,,1[跳-兆+匍],2,3--></span> <span class='t-gaiji'>蹈 <!--gaiji,蹈,1[跳-兆+匋],2&#x28086;,3--></span>，伏熱鐵地，燒炙其 <a class='ref t' id='t0125a19' href='#t0125a19'>T 0125a19</a>身，皮肉燋爛，苦痛辛酸，萬毒並至。餘罪未畢， <a class='ref t' id='t0125a20' href='#t0125a20'>T 0125a20</a>故使不死。是故名為無間地獄。</p>
<p>「復次，無間 <a class='ref t' id='t0125a21' href='#t0125a21'>T 0125a21</a>地獄其中罪人，舉目所見，但見惡色，耳有 <a class='ref t' id='t0125a22' href='#t0125a22'>T 0125a22</a>所聞，但聞惡聲，鼻有所聞，但聞臭惡，身有 <a class='ref t' id='t0125a23' href='#t0125a23'>T 0125a23</a>所觸，但觸苦痛，意有所念，但念惡法。又其 <a class='ref t' id='t0125a24' href='#t0125a24'>T 0125a24</a>罪人彈指之頃，無不苦時，故名無間地獄。 <a class='ref t' id='t0125a25' href='#t0125a25'>T 0125a25</a>其中眾生久受苦已，從無間出，慞惶馳走， <a class='ref t' id='t0125a26' href='#t0125a26'>T 0125a26</a>求自救護，宿對所牽，不覺忽到黑沙地獄， <a class='ref t' id='t0125a27' href='#t0125a27'>T 0125a27</a>乃至寒氷地獄，爾乃命終，亦復如是。」</p>
<p>爾時，世 <a class='ref t' id='t0125a28' href='#t0125a28'>T 0125a28</a>尊即說頌曰：</p>
<a class='ref t' id='t0125a29' href='#t0125a29'>T 0125a29</a>
<blockquote class='gatha'>
<p>「身為不善業，　　口意亦不善， <a class='ref t' id='t0125b01' href='#t0125b01'>T 0125b01</a><br>
斯墮想地獄，　　怖懼衣毛竪。 <a class='ref t' id='t0125b02' href='#t0125b02'>T 0125b02</a><br>
惡意向父母，　　佛及諸聲聞， <a class='ref t' id='t0125b03' href='#t0125b03'>T 0125b03</a><br>
則墮黑繩獄，　　苦痛不可稱。 <a class='ref t' id='t0125b04' href='#t0125b04'>T 0125b04</a><br>
但造三惡業，　　不修三善行， <a class='ref t' id='t0125b05' href='#t0125b05'>T 0125b05</a><br>
墮堆壓地獄，　　苦痛不可稱。 <a class='ref t' id='t0125b06' href='#t0125b06'>T 0125b06</a><br>
瞋恚懷毒害，　　殺生血污手， <a class='ref t' id='t0125b07' href='#t0125b07'>T 0125b07</a><br>
造諸雜惡行，　　墮叫喚地獄。 <a class='ref t' id='t0125b08' href='#t0125b08'>T 0125b08</a><br>
常習眾邪見，　　為愛網所覆， <a class='ref t' id='t0125b09' href='#t0125b09'>T 0125b09</a><br>
造此卑陋行，　　墮大叫喚獄。 <a class='ref t' id='t0125b10' href='#t0125b10'>T 0125b10</a><br>
常為燒炙行，　　燒炙諸眾生， <a class='ref t' id='t0125b11' href='#t0125b11'>T 0125b11</a><br>
墮燒炙地獄，　　長夜受燒炙。 <a class='ref t' id='t0125b12' href='#t0125b12'>T 0125b12</a><br>
捨於善果業，　　善果清淨道， <a class='ref t' id='t0125b13' href='#t0125b13'>T 0125b13</a><br>
為眾弊惡行，　　墮大燒炙獄。 <a class='ref t' id='t0125b14' href='#t0125b14'>T 0125b14</a><br>
為極重罪行，　　必生惡趣業， <a class='ref t' id='t0125b15' href='#t0125b15'>T 0125b15</a><br>
墮無間地獄，　　受罪不可稱。 <a class='ref t' id='t0125b16' href='#t0125b16'>T 0125b16</a><br>
想及黑繩獄，　　堆壓二叫喚， <a class='ref t' id='t0125b17' href='#t0125b17'>T 0125b17</a><br>
燒炙大燒炙，　　無間為第八。 <a class='ref t' id='t0125b18' href='#t0125b18'>T 0125b18</a><br>
此八大地獄，　　洞然火光色， <a class='ref t' id='t0125b19' href='#t0125b19'>T 0125b19</a><br>
斯由宿惡殃，　　小獄有十六。」</p>
</blockquote>
<p><a class='ref t' id='t0125b20' href='#t0125b20'>T 0125b20</a>佛告比丘：「彼二大金剛山間有大風起，名 <a class='ref t' id='t0125b21' href='#t0125b21'>T 0125b21</a>為增佉，若使此風來至此四天下及八千 <a class='ref t' id='t0125b22' href='#t0125b22'>T 0125b22</a>天下者，吹此大地及諸名山須彌山王去 <a class='ref t' id='t0125b23' href='#t0125b23'>T 0125b23</a>地十里，或至百里，飛颺空中，皆悉糜碎。譬 <a class='ref t' id='t0125b24' href='#t0125b24'>T 0125b24</a>如壯士，手把輕糠散於空中。 <span class='corr' title='[被→彼]'>彼</span> 大風力，若 <a class='ref t' id='t0125b25' href='#t0125b25'>T 0125b25</a>使來者，吹此天下，亦復如是。由有二大金 <a class='ref t' id='t0125b26' href='#t0125b26'>T 0125b26</a>剛山遮止此風，故使不來。比丘！當知此金 <a class='ref t' id='t0125b27' href='#t0125b27'>T 0125b27</a>剛山多所饒益，亦是眾生行報所致。</p>
<p>「又彼 <a class='ref t' id='t0125b28' href='#t0125b28'>T 0125b28</a>二山間風，焰熾猛熱，若使彼風來至此四天 <a class='ref t' id='t0125b29' href='#t0125b29'>T 0125b29</a>下者，其中眾生、山河、江海、草木、叢林皆當 <a class='ref t' id='t0125c01' href='#t0125c01'>T 0125c01</a>燋枯。猶如盛夏斷生濡草，置於日中，尋時 <a class='ref t' id='t0125c02' href='#t0125c02'>T 0125c02</a>萎枯。彼風如是，若使來至此世界，熱氣燒 <a class='ref t' id='t0125c03' href='#t0125c03'>T 0125c03</a>炙，亦復如是。由此二金剛山遮止此風，故 <a class='ref t' id='t0125c04' href='#t0125c04'>T 0125c04</a>使不來。比丘！當知此金剛山多所饒益，亦 <a class='ref t' id='t0125c05' href='#t0125c05'>T 0125c05</a>是眾生行報所致。</p>
<p>「又彼二山間風，臭處不淨， <a class='ref t' id='t0125c06' href='#t0125c06'>T 0125c06</a>腥穢酷烈，若使來至此天下者，熏此眾生 <a class='ref t' id='t0125c07' href='#t0125c07'>T 0125c07</a>皆當失目。由此二大金剛山遮止此風，故 <a class='ref t' id='t0125c08' href='#t0125c08'>T 0125c08</a>使不來。比丘！當知此金剛山多所饒益，亦 <a class='ref t' id='t0125c09' href='#t0125c09'>T 0125c09</a>是眾生行報所致。</p>
<p>「又彼二山中間復有十地 <a class='ref t' id='t0125c10' href='#t0125c10'>T 0125c10</a>獄：一名厚雲，二名無雲，三名呵呵，四名奈 <a class='ref t' id='t0125c11' href='#t0125c11'>T 0125c11</a>何，五名羊鳴，六名須乾提，七名優鉢羅，八 <a class='ref t' id='t0125c12' href='#t0125c12'>T 0125c12</a>名拘物頭，九名分陀利，十名鉢頭摩。云 <a class='ref t' id='t0125c13' href='#t0125c13'>T 0125c13</a>何厚雲地獄？其獄罪人自然生身，譬如厚 <a class='ref t' id='t0125c14' href='#t0125c14'>T 0125c14</a>雲，故名厚雲。云何名曰無雲？其彼獄中受 <a class='ref t' id='t0125c15' href='#t0125c15'>T 0125c15</a>罪眾生，自然生身，猶如段肉，故名無雲。云 <a class='ref t' id='t0125c16' href='#t0125c16'>T 0125c16</a>何名呵呵？其地獄中受罪眾生，苦痛切身，皆 <a class='ref t' id='t0125c17' href='#t0125c17'>T 0125c17</a>稱呵呵，故名呵呵。云何名奈何？其地獄中 <a class='ref t' id='t0125c18' href='#t0125c18'>T 0125c18</a>受罪眾生，苦痛酸切，無所歸依，皆稱奈何， <a class='ref t' id='t0125c19' href='#t0125c19'>T 0125c19</a>故名奈何。云何名羊鳴？其地獄中受罪眾 <a class='ref t' id='t0125c20' href='#t0125c20'>T 0125c20</a>生，苦痛切身，欲舉聲語，舌不能轉，直如 <a class='ref t' id='t0125c21' href='#t0125c21'>T 0125c21</a>羊鳴，故名羊鳴。云何名須乾提？其地獄中 <a class='ref t' id='t0125c22' href='#t0125c22'>T 0125c22</a>舉獄皆黑，如須乾提華色，故名須乾提。云 <a class='ref t' id='t0125c23' href='#t0125c23'>T 0125c23</a>何名優鉢羅？其地獄中舉獄皆青，如優鉢羅 <a class='ref t' id='t0125c24' href='#t0125c24'>T 0125c24</a>華，故名優鉢羅。云何名俱物頭？其地獄中 <a class='ref t' id='t0125c25' href='#t0125c25'>T 0125c25</a>舉獄皆紅，如俱物頭華色，故名俱物頭。云 <a class='ref t' id='t0125c26' href='#t0125c26'>T 0125c26</a>何名分陀利？其地獄中舉獄皆白，如分陀 <a class='ref t' id='t0125c27' href='#t0125c27'>T 0125c27</a>利華色，故名分陀利。云何名鉢頭摩？其地 <a class='ref t' id='t0125c28' href='#t0125c28'>T 0125c28</a>獄中舉獄皆赤，如鉢頭摩華色，故名鉢頭 <a class='ref t' id='t0125c29' href='#t0125c29'>T 0125c29</a>摩。」</p>
<p>佛告比丘：「喻如有篅受六十四斛，滿中 <a class='ref t' id='t0126a01' href='#t0126a01'>T 0126a01</a>胡麻，有人百歲持一麻去，如是至盡，厚雲 <a class='ref t' id='t0126a02' href='#t0126a02'>T 0126a02</a>地獄受罪未竟，如二十厚雲地獄壽與一 <a class='ref t' id='t0126a03' href='#t0126a03'>T 0126a03</a>無雲地獄壽等，如二十無雲地獄壽與一 <a class='ref t' id='t0126a04' href='#t0126a04'>T 0126a04</a>呵呵地獄壽等，如二十呵呵地獄壽與一 <a class='ref t' id='t0126a05' href='#t0126a05'>T 0126a05</a>奈何地獄壽等，如二十奈何地獄壽與一 <a class='ref t' id='t0126a06' href='#t0126a06'>T 0126a06</a>羊鳴地獄壽等，如二十羊鳴地獄壽與一 <a class='ref t' id='t0126a07' href='#t0126a07'>T 0126a07</a>須乾提地獄壽等，如二十須乾提地獄壽 <a class='ref t' id='t0126a08' href='#t0126a08'>T 0126a08</a>與一優鉢羅地獄壽等，如二十優鉢羅地 <a class='ref t' id='t0126a09' href='#t0126a09'>T 0126a09</a>獄壽與一拘物頭地獄壽等，如二十拘物 <a class='ref t' id='t0126a10' href='#t0126a10'>T 0126a10</a>頭地獄壽與一分陀利地獄壽等，如二十 <a class='ref t' id='t0126a11' href='#t0126a11'>T 0126a11</a>分陀利地獄壽與一鉢頭摩地獄壽等，如 <a class='ref t' id='t0126a12' href='#t0126a12'>T 0126a12</a>二十鉢頭摩地獄壽，名一中劫，如二十中 <a class='ref t' id='t0126a13' href='#t0126a13'>T 0126a13</a>劫，名一大劫。鉢頭摩地獄中火焰熱熾盛，罪 <a class='ref t' id='t0126a14' href='#t0126a14'>T 0126a14</a>人去火一百由旬，火已燒炙；去六十由旬， <a class='ref t' id='t0126a15' href='#t0126a15'>T 0126a15</a>兩耳已聾，無所聞知；去五十由旬，兩目已 <a class='ref t' id='t0126a16' href='#t0126a16'>T 0126a16</a>盲，無所復見。瞿波梨比丘已懷惡心，謗舍 <a class='ref t' id='t0126a17' href='#t0126a17'>T 0126a17</a>利弗、目犍連，身壞命終，墮此鉢頭摩地獄中。</p>
<p><a class='ref t' id='t0126a18' href='#t0126a18'>T 0126a18</a>「爾時，梵王說此偈言：</p>
<a class='ref t' id='t0126a19' href='#t0126a19'>T 0126a19</a>
<blockquote class='gatha'>
<p>「『夫士之生，　　斧在口中， <a class='ref t' id='t0126a20' href='#t0126a20'>T 0126a20</a><br>
　所以斬身，　　由其惡口。 <a class='ref t' id='t0126a21' href='#t0126a21'>T 0126a21</a><br>
　應毀者譽，　　應譽者毀， <a class='ref t' id='t0126a22' href='#t0126a22'>T 0126a22</a><br>
　口為惡業，　　身受其罪。 <a class='ref t' id='t0126a23' href='#t0126a23'>T 0126a23</a><br>
　技術取財，　　其過薄少， <a class='ref t' id='t0126a24' href='#t0126a24'>T 0126a24</a><br>
　毀謗賢聖，　　其罪甚重。 <a class='ref t' id='t0126a25' href='#t0126a25'>T 0126a25</a><br>
　百千無雲壽，　　四十一雲壽， <a class='ref t' id='t0126a26' href='#t0126a26'>T 0126a26</a><br>
　謗聖受斯殃，　　由心口為惡。』」</p>
</blockquote>
<p><a class='ref t' id='t0126a27' href='#t0126a27'>T 0126a27</a>佛告比丘：「彼梵天說如是偈，為真正言，佛 <a class='ref t' id='t0126a28' href='#t0126a28'>T 0126a28</a>所印可。所以者何？我今如來、至真、等正覺亦 <a class='ref t' id='t0126a29' href='#t0126a29'>T 0126a29</a>說此義。</p>
<a class='ref t' id='t0126b01' href='#t0126b01'>T 0126b01</a>
<blockquote class='gatha'>
<p>「夫士之生，　　斧在口中， <a class='ref t' id='t0126b02' href='#t0126b02'>T 0126b02</a><br>
所以斬身，　　由其惡言。 <a class='ref t' id='t0126b03' href='#t0126b03'>T 0126b03</a><br>
應毀者譽，　　應譽者毀， <a class='ref t' id='t0126b04' href='#t0126b04'>T 0126b04</a><br>
口為惡業，　　身受其罪。 <a class='ref t' id='t0126b05' href='#t0126b05'>T 0126b05</a><br>
技術取財，　　其過薄少， <a class='ref t' id='t0126b06' href='#t0126b06'>T 0126b06</a><br>
毀謗賢聖，　　其罪甚重。 <a class='ref t' id='t0126b07' href='#t0126b07'>T 0126b07</a><br>
百千無雲壽，　　四十一雲壽， <a class='ref t' id='t0126b08' href='#t0126b08'>T 0126b08</a><br>
謗聖受斯殃，　　由心口為惡。」</p>
</blockquote>
<p><a class='ref t' id='t0126b09' href='#t0126b09'>T 0126b09</a>佛告比丘：「閻浮提南大金剛山內，有閻羅 <a class='ref t' id='t0126b10' href='#t0126b10'>T 0126b10</a>王宮，王所治處縱廣六千由旬，其城七重，七 <a class='ref t' id='t0126b11' href='#t0126b11'>T 0126b11</a>重欄楯、七重羅網、七重行樹，乃至無數眾鳥 <a class='ref t' id='t0126b12' href='#t0126b12'>T 0126b12</a>相和悲鳴，亦復如是。然彼閻羅王晝夜三 <a class='ref t' id='t0126b13' href='#t0126b13'>T 0126b13</a>時，有大銅鑊自然在前。若鑊出宮內，王見 <a class='ref t' id='t0126b14' href='#t0126b14'>T 0126b14</a>畏怖，捨出宮外。若鑊出宮外，王見畏怖，捨 <a class='ref t' id='t0126b15' href='#t0126b15'>T 0126b15</a>入宮內。有大獄卒，捉閻羅王臥熱鐵上， <a class='ref t' id='t0126b16' href='#t0126b16'>T 0126b16</a>以鐵鈎擗口使開，洋銅灌之，燒其脣舌， <a class='ref t' id='t0126b17' href='#t0126b17'>T 0126b17</a>從咽至腹，通徹下過，無不燋爛。受罪訖已， <a class='ref t' id='t0126b18' href='#t0126b18'>T 0126b18</a>復與諸婇女共相娛樂。彼諸大臣同受福 <a class='ref t' id='t0126b19' href='#t0126b19'>T 0126b19</a>者，亦復如是。」</p>
<p>佛告比丘：「有三使者，云何為 <a class='ref t' id='t0126b20' href='#t0126b20'>T 0126b20</a>三？一者老，二者病，三者死。有眾生身行惡， <a class='ref t' id='t0126b21' href='#t0126b21'>T 0126b21</a>口言惡，心念惡，身壞命終，墮地獄中。獄卒 <a class='ref t' id='t0126b22' href='#t0126b22'>T 0126b22</a>將此罪人詣閻羅王所，到已，白言：『此是天 <a class='ref t' id='t0126b23' href='#t0126b23'>T 0126b23</a>使所召也，唯願大王善問其辭。』王問罪人 <a class='ref t' id='t0126b24' href='#t0126b24'>T 0126b24</a>言：『汝不見初使耶？』罪人報言：『我不見也。』 <a class='ref t' id='t0126b25' href='#t0126b25'>T 0126b25</a>王復告曰：『汝在人中時，頗見老人頭白齒 <a class='ref t' id='t0126b26' href='#t0126b26'>T 0126b26</a>落，目視矇矇，皮緩肌 <span class='t-gaiji'>［月＊曷］ <!--gaiji,,1[月*曷],2&#x23385;,3--></span>，僂脊柱杖，呻吟而 <a class='ref t' id='t0126b27' href='#t0126b27'>T 0126b27</a>行，身體戰掉，氣力衰微。見此人不？』罪人言： <a class='ref t' id='t0126b28' href='#t0126b28'>T 0126b28</a>『見。』王復告曰：『汝何不自念：「我亦如是。」』彼 <a class='ref t' id='t0126b29' href='#t0126b29'>T 0126b29</a>人報言：『我時放逸，不自覺知。』王復語言：『汝自 <a class='ref t' id='t0126c01' href='#t0126c01'>T 0126c01</a>放逸，不能修身、口、意，改惡從善，今當令 <a class='ref t' id='t0126c02' href='#t0126c02'>T 0126c02</a>汝知放逸苦。』王又告言：『今汝受罪，非父母 <a class='ref t' id='t0126c03' href='#t0126c03'>T 0126c03</a>過，非兄弟過，亦非天帝，亦非先祖，亦非知 <a class='ref t' id='t0126c04' href='#t0126c04'>T 0126c04</a>識、僮僕、使人，亦非沙門、婆羅門過。汝自有惡， <a class='ref t' id='t0126c05' href='#t0126c05'>T 0126c05</a>汝今自受。』</p>
<p>「時，閻羅王以第一天使問罪人 <a class='ref t' id='t0126c06' href='#t0126c06'>T 0126c06</a>已，復以第二天使問罪人言：『云何汝不見 <a class='ref t' id='t0126c07' href='#t0126c07'>T 0126c07</a>第二天使耶？』對曰：『不見。』王又問言：『汝本為 <a class='ref t' id='t0126c08' href='#t0126c08'>T 0126c08</a>人時，頗見人疾病困篤，臥著牀褥，屎尿臭處， <a class='ref t' id='t0126c09' href='#t0126c09'>T 0126c09</a>身臥其上，不能起居，飲食須人，百節酸疼， <a class='ref t' id='t0126c10' href='#t0126c10'>T 0126c10</a>流淚呻吟，不能言語。汝見是不？』答曰：『見。』王 <a class='ref t' id='t0126c11' href='#t0126c11'>T 0126c11</a>又報言：『汝何不自念：「如此病苦，我亦當爾？」』 <a class='ref t' id='t0126c12' href='#t0126c12'>T 0126c12</a>罪人報言：『我時放逸，不自覺知。』王又語言： <a class='ref t' id='t0126c13' href='#t0126c13'>T 0126c13</a>『汝自放逸，不能修身、口、意，改惡從善，今當 <a class='ref t' id='t0126c14' href='#t0126c14'>T 0126c14</a>令汝知放逸苦。』王又告言：『今汝受罪，非父 <a class='ref t' id='t0126c15' href='#t0126c15'>T 0126c15</a>母過，非兄弟過，亦非天帝過，亦非先祖，亦 <a class='ref t' id='t0126c16' href='#t0126c16'>T 0126c16</a>非知識、僮僕、使人，亦非沙門、婆羅門過。汝自 <a class='ref t' id='t0126c17' href='#t0126c17'>T 0126c17</a>為惡，汝今自受。』</p>
<p>「時，閻羅王以第二天使問 <a class='ref t' id='t0126c18' href='#t0126c18'>T 0126c18</a>罪人已，復以第三天使問罪人言：『云何汝 <a class='ref t' id='t0126c19' href='#t0126c19'>T 0126c19</a>不見第三天使耶？』答言：『不見。』王又問言： <a class='ref t' id='t0126c20' href='#t0126c20'>T 0126c20</a>『汝本為人時，頗見人死，身壞命終，諸根永滅， <a class='ref t' id='t0126c21' href='#t0126c21'>T 0126c21</a>身體挺直，猶如枯木，捐棄塚間，鳥獸所食， <a class='ref t' id='t0126c22' href='#t0126c22'>T 0126c22</a>或衣棺槨，或以火燒。汝見是不？』罪人報曰： <a class='ref t' id='t0126c23' href='#t0126c23'>T 0126c23</a>『實見。』王又報言：『汝何不自念：「我亦當死，與 <a class='ref t' id='t0126c24' href='#t0126c24'>T 0126c24</a>彼無異。」』罪人報言：『我時放逸，不自覺知。』王 <a class='ref t' id='t0126c25' href='#t0126c25'>T 0126c25</a>復語言：『汝自放逸，不能修身、口、意，改惡從 <a class='ref t' id='t0126c26' href='#t0126c26'>T 0126c26</a>善，今當令汝知放逸苦。』王又告言：『汝今受 <a class='ref t' id='t0126c27' href='#t0126c27'>T 0126c27</a>罪，非父母過，非兄弟過，亦非天帝，亦非 <a class='ref t' id='t0126c28' href='#t0126c28'>T 0126c28</a>先祖，亦非知識、僮僕、使人，亦非沙門、婆羅門 <a class='ref t' id='t0126c29' href='#t0126c29'>T 0126c29</a>過。汝自為惡，汝今自受。』時，閻羅王以三天 <a class='ref t' id='t0127a01' href='#t0127a01'>T 0127a01</a>使具詰問已，即付獄卒。時，彼獄卒即將罪 <a class='ref t' id='t0127a02' href='#t0127a02'>T 0127a02</a>人詣大地獄，其大地獄縱廣百由旬，下深百 <a class='ref t' id='t0127a03' href='#t0127a03'>T 0127a03</a>由旬。」</p>
<p>爾時，世尊即說偈言：</p>
<a class='ref t' id='t0127a04' href='#t0127a04'>T 0127a04</a>
<blockquote class='gatha'>
<p>「四方有四門，　　巷陌皆相當， <a class='ref t' id='t0127a05' href='#t0127a05'>T 0127a05</a><br>
以鐵為獄牆，　　上覆鐵羅網。 <a class='ref t' id='t0127a06' href='#t0127a06'>T 0127a06</a><br>
以鐵為下地，　　自然火焰出， <a class='ref t' id='t0127a07' href='#t0127a07'>T 0127a07</a><br>
縱廣百由旬，　　安住不傾動。 <a class='ref t' id='t0127a08' href='#t0127a08'>T 0127a08</a><br>
黑焰熢 <span class='t-gaiji'>［火＊孛］ <!--gaiji,,1[火*孛],2&#x3DBF;,3--></span>起，　　赫烈難可覩， <a class='ref t' id='t0127a09' href='#t0127a09'>T 0127a09</a><br>
小獄有十六，　　火熾由行惡。」</p>
</blockquote>
<p><a class='ref t' id='t0127a10' href='#t0127a10'>T 0127a10</a>佛告比丘：「時，閻羅王自生念言：『世間眾生迷 <a class='ref t' id='t0127a11' href='#t0127a11'>T 0127a11</a>惑無識，身為惡行，口、意為惡，其後命終，少 <a class='ref t' id='t0127a12' href='#t0127a12'>T 0127a12</a>有不受此苦。世間眾生若能改惡，修身、口、 <a class='ref t' id='t0127a13' href='#t0127a13'>T 0127a13</a>意為善行者，命終受樂，如彼天神。我若命 <a class='ref t' id='t0127a14' href='#t0127a14'>T 0127a14</a>終生人中者，若遇如來，當於正法中剃 <a class='ref t' id='t0127a15' href='#t0127a15'>T 0127a15</a>除鬚髮，服三法衣，出家修道，以清淨信 <a class='ref t' id='t0127a16' href='#t0127a16'>T 0127a16</a>修淨梵行，所作已辦，斷除生死，於現法 <a class='ref t' id='t0127a17' href='#t0127a17'>T 0127a17</a>中自身作證，不受後有。』」</p>
<p>爾時，世尊以偈 <a class='ref t' id='t0127a18' href='#t0127a18'>T 0127a18</a>頌曰：</p>
<a class='ref t' id='t0127a19' href='#t0127a19'>T 0127a19</a>
<blockquote class='gatha'>
<p>「雖見天使者，　　而猶為放逸， <a class='ref t' id='t0127a20' href='#t0127a20'>T 0127a20</a><br>
其人常懷憂，　　生於卑賤處。 <a class='ref t' id='t0127a21' href='#t0127a21'>T 0127a21</a><br>
若有智慧人，　　見於天使者， <a class='ref t' id='t0127a22' href='#t0127a22'>T 0127a22</a><br>
親近賢聖法，　　而不為放逸。 <a class='ref t' id='t0127a23' href='#t0127a23'>T 0127a23</a><br>
見受生恐畏，　　由生老病死， <a class='ref t' id='t0127a24' href='#t0127a24'>T 0127a24</a><br>
無受則解脫，　　生老病死盡。 <a class='ref t' id='t0127a25' href='#t0127a25'>T 0127a25</a><br>
彼得安隱處，　　現在得無為， <a class='ref t' id='t0127a26' href='#t0127a26'>T 0127a26</a><br>
已渡諸憂畏，　　決定般涅槃。」</p>
</blockquote>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>