<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da30' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 4</span> <span class='mirror-right'>第四分</span></p>
<h1 class='mirror-row'><span class='mirror-left latin'>30</span> <span class='mirror-right'>（三〇）世記經</span></h1>
</header>
<a class='ref t' id='t0119b24' href='#t0119b24'>T 0119b24</a>
<h2>佛說長阿含第四分世記經轉輪聖王品第 三</h2>
<p><a class='ref t' id='t0119b26' href='#t0119b26'>T 0119b26</a>佛告比丘：「世間有轉輪聖王，成就七寶，有 <a class='ref t' id='t0119b27' href='#t0119b27'>T 0119b27</a>四神德。云何轉輪聖王成就七寶？一金輪寶， <a class='ref t' id='t0119b28' href='#t0119b28'>T 0119b28</a>二白象寶，三紺馬寶，四神珠寶，五玉女寶，六 <a class='ref t' id='t0119b29' href='#t0119b29'>T 0119b29</a>居士寶，七主兵寶。云何轉輪聖王金輪寶成 <a class='ref t' id='t0119c01' href='#t0119c01'>T 0119c01</a>就？若轉輪聖王出閻浮提地，剎利水澆頭種， <a class='ref t' id='t0119c02' href='#t0119c02'>T 0119c02</a>以十五日月滿時，沐浴香湯，上高殿上，與 <a class='ref t' id='t0119c03' href='#t0119c03'>T 0119c03</a>婇女眾共相娛樂，天金輪寶忽現在前，輪有 <a class='ref t' id='t0119c04' href='#t0119c04'>T 0119c04</a>千輻，其光色具足，天金所成，天匠所造，非 <a class='ref t' id='t0119c05' href='#t0119c05'>T 0119c05</a>世所有，輪徑丈四。轉輪聖王見已，默自念言： <a class='ref t' id='t0119c06' href='#t0119c06'>T 0119c06</a>『我曾從先宿諸舊聞如是語：「若剎利王水 <a class='ref t' id='t0119c07' href='#t0119c07'>T 0119c07</a>澆頭種，以十五日月滿時，沐浴香湯，昇法 <a class='ref t' id='t0119c08' href='#t0119c08'>T 0119c08</a>殿上，婇女圍遶，自然金輪忽現在前，輪有千 <a class='ref t' id='t0119c09' href='#t0119c09'>T 0119c09</a>輻，光色具足，天匠所造，非世所有，輪徑丈四， <a class='ref t' id='t0119c10' href='#t0119c10'>T 0119c10</a>是則名為轉輪聖王。」今此輪現，將無是耶？今 <a class='ref t' id='t0119c11' href='#t0119c11'>T 0119c11</a>我寧可試此輪寶。』</p>
<p>「時，轉輪王即召四兵，向 <a class='ref t' id='t0119c12' href='#t0119c12'>T 0119c12</a>金輪寶，偏露右臂，右膝著地，以右手摩捫 <a class='ref t' id='t0119c13' href='#t0119c13'>T 0119c13</a>金輪語言：『汝向東方，如法而轉，勿違常則。』 <a class='ref t' id='t0119c14' href='#t0119c14'>T 0119c14</a>輪即東轉。時，轉輪王即將四兵隨其後行， <a class='ref t' id='t0119c15' href='#t0119c15'>T 0119c15</a>金輪寶前有四神導，輪所住處，王即止駕。爾 <a class='ref t' id='t0119c16' href='#t0119c16'>T 0119c16</a>時，東方諸小國王見大王至，以金鉢盛銀 <a class='ref t' id='t0119c17' href='#t0119c17'>T 0119c17</a>粟，銀鉢盛金粟，來詣王所，拜首白言：『善哉！ <a class='ref t' id='t0119c18' href='#t0119c18'>T 0119c18</a>大王！今此東方土地豐樂，多諸珍寶，人民熾 <a class='ref t' id='t0119c19' href='#t0119c19'>T 0119c19</a>盛，志性仁和，慈孝忠順，唯願聖王於此治政， <a class='ref t' id='t0119c20' href='#t0119c20'>T 0119c20</a>我等當給使左右承受所當。』時，轉輪王語 <a class='ref t' id='t0119c21' href='#t0119c21'>T 0119c21</a>小王言：『止！止！諸賢！汝等則為供養我已，但 <a class='ref t' id='t0119c22' href='#t0119c22'>T 0119c22</a>當以正法治化，勿使偏枉，無令國內有 <a class='ref t' id='t0119c23' href='#t0119c23'>T 0119c23</a>非法行，身不殺生，教人不殺生、偷盜、邪婬、 <a class='ref t' id='t0119c24' href='#t0119c24'>T 0119c24</a>兩舌、惡口、妄言、綺語、貪取、嫉妬、邪見之人，此 <a class='ref t' id='t0119c25' href='#t0119c25'>T 0119c25</a>即名為我之所治。』</p>
<p>「時，諸小王聞是教已，即 <a class='ref t' id='t0119c26' href='#t0119c26'>T 0119c26</a>從大王巡行諸國，至東海表，次行南方、西 <a class='ref t' id='t0119c27' href='#t0119c27'>T 0119c27</a>方、北方，隨輪所至，其諸國王各獻國土，亦 <a class='ref t' id='t0119c28' href='#t0119c28'>T 0119c28</a>如東方諸小王比。此閻浮提所有名曰土 <a class='ref t' id='t0119c29' href='#t0119c29'>T 0119c29</a>沃野豐，多出珍寶，林水清淨，平廣之處，輪 <a class='ref t' id='t0120a01' href='#t0120a01'>T 0120a01</a>則周行，封盡圖度東西十二由旬，南北十 <a class='ref t' id='t0120a02' href='#t0120a02'>T 0120a02</a>由旬，天神於中夜造城墎，其城七重，七重 <a class='ref t' id='t0120a03' href='#t0120a03'>T 0120a03</a>欄楯、七重羅網、七重行樹，周匝校飾，七寶所 <a class='ref t' id='t0120a04' href='#t0120a04'>T 0120a04</a>成，乃至無數眾鳥相和而鳴。造此城已，金 <a class='ref t' id='t0120a05' href='#t0120a05'>T 0120a05</a>輪寶復於其城中，圖度封地東西四由旬， <a class='ref t' id='t0120a06' href='#t0120a06'>T 0120a06</a>南北二由旬，天神於中夜造宮殿，宮牆七 <a class='ref t' id='t0120a07' href='#t0120a07'>T 0120a07</a>重，七寶所成，乃至無數眾鳥相和而鳴，亦復 <a class='ref t' id='t0120a08' href='#t0120a08'>T 0120a08</a>如是。造宮殿已，時，金輪寶在宮殿上虛空 <a class='ref t' id='t0120a09' href='#t0120a09'>T 0120a09</a>中住，完具而不動轉。轉輪聖王踊躍而言： <a class='ref t' id='t0120a10' href='#t0120a10'>T 0120a10</a>『此金輪寶真為我瑞，我今真為轉輪聖王。』是 <a class='ref t' id='t0120a11' href='#t0120a11'>T 0120a11</a>為金輪寶成就。</p>
<p>「云何白象寶成就？轉輪聖王 <a class='ref t' id='t0120a12' href='#t0120a12'>T 0120a12</a>清旦於正殿上坐，自然象寶忽現在前，其毛 <a class='ref t' id='t0120a13' href='#t0120a13'>T 0120a13</a>純白，七處平住，力能飛行，其首雜色，六牙纖 <a class='ref t' id='t0120a14' href='#t0120a14'>T 0120a14</a> <span class='t-gaiji'>傭 <!--gaiji,傭,1[月*庸],2&#x267DB;,3--></span>，真金間填。時，王見已念言：『此象賢良，若善 <a class='ref t' id='t0120a15' href='#t0120a15'>T 0120a15</a>調者可中御乘。』即試調習，諸能悉備。時，轉輪 <a class='ref t' id='t0120a16' href='#t0120a16'>T 0120a16</a>王欲自試象，即乘其上，清旦出城，周行四 <a class='ref t' id='t0120a17' href='#t0120a17'>T 0120a17</a>海，食時以還。時，轉輪王踊躍而言：『此白象 <a class='ref t' id='t0120a18' href='#t0120a18'>T 0120a18</a>寶真為我瑞，我今真為轉輪聖王。』是為象 <a class='ref t' id='t0120a19' href='#t0120a19'>T 0120a19</a>寶成就。</p>
<p>「云何轉輪聖王紺馬寶成就？時，轉輪 <a class='ref t' id='t0120a20' href='#t0120a20'>T 0120a20</a>聖王清旦在正殿上坐，自然馬寶忽現在前， <a class='ref t' id='t0120a21' href='#t0120a21'>T 0120a21</a>紺青色，朱騣尾，頭頸如象，力能飛行。時，王 <a class='ref t' id='t0120a22' href='#t0120a22'>T 0120a22</a>見已念言：『此馬賢良，若善調者，可中御乘。』 <a class='ref t' id='t0120a23' href='#t0120a23'>T 0120a23</a>即試調習，諸能悉備。時，轉輪聖王欲自試馬 <a class='ref t' id='t0120a24' href='#t0120a24'>T 0120a24</a>寶，即乘其上，清旦出城，周行四海，食時已 <a class='ref t' id='t0120a25' href='#t0120a25'>T 0120a25</a>還。時，轉輪王踊躍而言：『此紺馬寶真為我瑞， <a class='ref t' id='t0120a26' href='#t0120a26'>T 0120a26</a>我今真為轉輪聖王。』是為紺馬寶成就。</p>
<p>「云何 <a class='ref t' id='t0120a27' href='#t0120a27'>T 0120a27</a>神珠寶成就？時，轉輪聖王於清旦在正殿 <a class='ref t' id='t0120a28' href='#t0120a28'>T 0120a28</a>上坐，自然神珠忽現在前，質色清徹，無有 <a class='ref t' id='t0120a29' href='#t0120a29'>T 0120a29</a>瑕穢。時，王見已言：『此珠妙好，若有光明，可 <a class='ref t' id='t0120b01' href='#t0120b01'>T 0120b01</a>照宮內。』時，轉輪王欲試此珠，即召四兵，以 <a class='ref t' id='t0120b02' href='#t0120b02'>T 0120b02</a>此寶珠置高幢上，於夜冥中，齎 <span class='corr' title='[憧→幢]'>幢</span> 出城。其 <a class='ref t' id='t0120b03' href='#t0120b03'>T 0120b03</a>珠光明照一由旬，現城中人皆起作務，謂為 <a class='ref t' id='t0120b04' href='#t0120b04'>T 0120b04</a>是晝。時，轉輪聖王踊躍而言：『今此神珠真 <a class='ref t' id='t0120b05' href='#t0120b05'>T 0120b05</a>為我瑞，我今真為轉輪聖王。』是為神珠寶 <a class='ref t' id='t0120b06' href='#t0120b06'>T 0120b06</a>成就。</p>
<p>「云何玉女寶成就？時，玉女寶忽然出現， <a class='ref t' id='t0120b07' href='#t0120b07'>T 0120b07</a>顏色溶溶，面貌端正，不長不短，不麤不細， <a class='ref t' id='t0120b08' href='#t0120b08'>T 0120b08</a>不白不黑，不剛不柔，冬則身溫，夏則身涼，舉 <a class='ref t' id='t0120b09' href='#t0120b09'>T 0120b09</a>身毛孔出栴檀香，口出優鉢羅花香，言語 <a class='ref t' id='t0120b10' href='#t0120b10'>T 0120b10</a>柔濡，舉動安詳，先起後坐，不失宜則。時，轉 <a class='ref t' id='t0120b11' href='#t0120b11'>T 0120b11</a>輪聖王見已無著，心不暫念，況復親近？時，轉 <a class='ref t' id='t0120b12' href='#t0120b12'>T 0120b12</a>輪聖王見已，踊躍而言：『此玉女寶真為我瑞， <a class='ref t' id='t0120b13' href='#t0120b13'>T 0120b13</a>我今真為轉輪聖王。』是為玉女寶成就。</p>
<p>「云何 <a class='ref t' id='t0120b14' href='#t0120b14'>T 0120b14</a>居士寶成就？時，居士丈夫忽然自出，寶藏自 <a class='ref t' id='t0120b15' href='#t0120b15'>T 0120b15</a>然財富無量，居士宿福，眼能徹視地中伏藏， <a class='ref t' id='t0120b16' href='#t0120b16'>T 0120b16</a>有主無主皆悉見知，其有主者能為擁護，其 <a class='ref t' id='t0120b17' href='#t0120b17'>T 0120b17</a>無主者取給王用。時，居士寶往白王言：『大 <a class='ref t' id='t0120b18' href='#t0120b18'>T 0120b18</a>王！有所給與，不足為憂，我自能辦。』轉輪 <a class='ref t' id='t0120b19' href='#t0120b19'>T 0120b19</a>聖王欲試居士寶，即勅嚴船於水遊戲， <a class='ref t' id='t0120b20' href='#t0120b20'>T 0120b20</a>告居士曰：『我須金寶，汝速與我。』居士報曰： <a class='ref t' id='t0120b21' href='#t0120b21'>T 0120b21</a>『大王小待，須至岸上。』王尋逼言：『我今須用， <a class='ref t' id='t0120b22' href='#t0120b22'>T 0120b22</a>正爾得來。』時，居士寶被王嚴勅，即於船上 <a class='ref t' id='t0120b23' href='#t0120b23'>T 0120b23</a>長跪，以右手內著水中，水中寶瓶隨手而 <a class='ref t' id='t0120b24' href='#t0120b24'>T 0120b24</a>出，如虫緣樹，彼居士寶亦復如是，內手水 <a class='ref t' id='t0120b25' href='#t0120b25'>T 0120b25</a>中，寶緣手出，充滿船上，而白王言：『向須 <a class='ref t' id='t0120b26' href='#t0120b26'>T 0120b26</a>寶用，為須幾許？』時，轉輪聖王語居士言： <a class='ref t' id='t0120b27' href='#t0120b27'>T 0120b27</a>『止！止！吾無所須，向相試耳，汝今便為供養 <a class='ref t' id='t0120b28' href='#t0120b28'>T 0120b28</a>我已。』時，居士聞王語已，尋以寶物還沒 <a class='ref t' id='t0120b29' href='#t0120b29'>T 0120b29</a>水中。時，轉輪聖王踊躍而言：『此居士寶真為 <a class='ref t' id='t0120c01' href='#t0120c01'>T 0120c01</a>我瑞，我今真為轉輪聖王。』是為居士寶成 <a class='ref t' id='t0120c02' href='#t0120c02'>T 0120c02</a>就。</p>
<p>「云何主兵寶成就？時，主兵寶忽然出現，智 <a class='ref t' id='t0120c03' href='#t0120c03'>T 0120c03</a>謀雄猛，英略獨決，即詣王所白言：『大王！有 <a class='ref t' id='t0120c04' href='#t0120c04'>T 0120c04</a>所討罰，不足為憂，我自能辦。』時，轉輪聖 <a class='ref t' id='t0120c05' href='#t0120c05'>T 0120c05</a>王欲試主兵寶，即集四兵而告之曰：『汝今 <a class='ref t' id='t0120c06' href='#t0120c06'>T 0120c06</a>用兵，未集者集，已集者放，未嚴者嚴，已嚴 <a class='ref t' id='t0120c07' href='#t0120c07'>T 0120c07</a>者解，未去者去，已去者住。』時，主兵寶聞王語 <a class='ref t' id='t0120c08' href='#t0120c08'>T 0120c08</a>已，即令四兵，未集者集，已集者放，未嚴者 <a class='ref t' id='t0120c09' href='#t0120c09'>T 0120c09</a>嚴，已嚴者解，未去者去，已去者住。時，轉輪聖 <a class='ref t' id='t0120c10' href='#t0120c10'>T 0120c10</a>王見已，踊躍而言：『此主兵寶真為我瑞，我今 <a class='ref t' id='t0120c11' href='#t0120c11'>T 0120c11</a>真為轉輪聖王。』是為轉輪聖王七寶成就。</p>
<p>「 <a class='ref t' id='t0120c12' href='#t0120c12'>T 0120c12</a>謂四神德，一者長壽不夭無能及者，二者身 <a class='ref t' id='t0120c13' href='#t0120c13'>T 0120c13</a>強無患無能及者，三者顏貌端正無能及 <a class='ref t' id='t0120c14' href='#t0120c14'>T 0120c14</a>者，四者寶藏盈溢無能及者，是為轉輪聖王 <a class='ref t' id='t0120c15' href='#t0120c15'>T 0120c15</a>成就七寶及四功德。</p>
<p>「時，轉輪聖王久乃命駕 <a class='ref t' id='t0120c16' href='#t0120c16'>T 0120c16</a>出遊後園，尋告御者：『汝當善御而行。所以 <a class='ref t' id='t0120c17' href='#t0120c17'>T 0120c17</a>然者？吾欲諦觀國土人民安樂無患。』時，國 <a class='ref t' id='t0120c18' href='#t0120c18'>T 0120c18</a>人民路次觀者，復語侍人：『汝且徐行，吾欲 <a class='ref t' id='t0120c19' href='#t0120c19'>T 0120c19</a>諦觀聖王威顏。』時，轉輪聖王慈育民物如 <a class='ref t' id='t0120c20' href='#t0120c20'>T 0120c20</a>父愛子，國民慕王如子仰父，所有珍琦盡 <a class='ref t' id='t0120c21' href='#t0120c21'>T 0120c21</a>以貢王，願埀納受，在意所與。時，王報曰： <a class='ref t' id='t0120c22' href='#t0120c22'>T 0120c22</a>『且止！諸人！吾自有寶，汝可自用。』</p>
<p>「轉輪聖王 <a class='ref t' id='t0120c23' href='#t0120c23'>T 0120c23</a>治此閻浮提時，其地平正，無有荊棘、坑坎、 <a class='ref t' id='t0120c24' href='#t0120c24'>T 0120c24</a>堆阜，亦無蚊虻、蜂蝎、蠅蚤、蛇蚖、惡蟲，石沙、 <a class='ref t' id='t0120c25' href='#t0120c25'>T 0120c25</a>瓦礫自然沈沒，金銀寶玉現於地上，四時和 <a class='ref t' id='t0120c26' href='#t0120c26'>T 0120c26</a>調，不寒不熱，其地柔濡，無有塵穢，如油 <a class='ref t' id='t0120c27' href='#t0120c27'>T 0120c27</a>塗地，潔淨光澤，無有塵穢。轉輪聖王治於 <a class='ref t' id='t0120c28' href='#t0120c28'>T 0120c28</a>世時，地亦如是，地出流泉，清淨無竭，生 <a class='ref t' id='t0120c29' href='#t0120c29'>T 0120c29</a>柔濡草，冬夏常青，樹木繁茂，花果熾盛，地生 <a class='ref t' id='t0121a01' href='#t0121a01'>T 0121a01</a>濡草，色如孔翠，香若婆師，濡如天衣，足 <a class='ref t' id='t0121a02' href='#t0121a02'>T 0121a02</a>蹈地時，地凹四寸，舉足還復，無空缺處，自 <a class='ref t' id='t0121a03' href='#t0121a03'>T 0121a03</a>然粳米無有糠糩，眾味具足。時有香樹，花 <a class='ref t' id='t0121a04' href='#t0121a04'>T 0121a04</a>果茂盛，其果熟時，果自然裂，出自然香，香氣 <a class='ref t' id='t0121a05' href='#t0121a05'>T 0121a05</a>馥熏。復有衣樹，花果茂盛，其果熟時，皮殼 <a class='ref t' id='t0121a06' href='#t0121a06'>T 0121a06</a>自裂，出種種衣。復有莊嚴樹，花果熾盛，其 <a class='ref t' id='t0121a07' href='#t0121a07'>T 0121a07</a>果熟時，皮殼自裂，出種種莊嚴具。復有鬘 <a class='ref t' id='t0121a08' href='#t0121a08'>T 0121a08</a>樹，花果茂盛，其果熟時，皮殼自裂，出種種 <a class='ref t' id='t0121a09' href='#t0121a09'>T 0121a09</a>鬘。復有器樹，花果茂盛，其果熟時，皮殼自裂， <a class='ref t' id='t0121a10' href='#t0121a10'>T 0121a10</a>出種種器。復有果樹，花果茂盛，其果熟時， <a class='ref t' id='t0121a11' href='#t0121a11'>T 0121a11</a>皮殼自裂，出種種果。復有樂器樹，花果茂 <a class='ref t' id='t0121a12' href='#t0121a12'>T 0121a12</a>盛，其果熟時，皮殼自裂，出眾樂器。</p>
<p>「轉輪聖王 <a class='ref t' id='t0121a13' href='#t0121a13'>T 0121a13</a>治於世時，阿耨達龍王於中夜後起大密 <a class='ref t' id='t0121a14' href='#t0121a14'>T 0121a14</a>雲，彌滿世界而降大雨，如搆牛頃，雨八 <a class='ref t' id='t0121a15' href='#t0121a15'>T 0121a15</a>味水，潤澤周普，地無停水，亦無泥 <span class='corr' title='[洹→淖] cf.【麗】'>淖</span> ，潤澤 <a class='ref t' id='t0121a16' href='#t0121a16'>T 0121a16</a>沾洽，生長草木。猶如鬘師水灑花鬘，使花 <a class='ref t' id='t0121a17' href='#t0121a17'>T 0121a17</a>鮮澤，令不萎枯，時雨潤澤，亦復如是。又時 <a class='ref t' id='t0121a18' href='#t0121a18'>T 0121a18</a>於中夜後，空中清明，淨無雲曀，海出涼風， <a class='ref t' id='t0121a19' href='#t0121a19'>T 0121a19</a>清淨調柔，觸身生樂。聖王治時，此閻浮提五 <a class='ref t' id='t0121a20' href='#t0121a20'>T 0121a20</a>穀豐賤，人民熾盛，財寶豐饒，無所匱乏。</p>
<p>「當 <a class='ref t' id='t0121a21' href='#t0121a21'>T 0121a21</a>時，轉輪聖王以正治國，無有阿抂，修十善 <a class='ref t' id='t0121a22' href='#t0121a22'>T 0121a22</a>行，爾時諸人民亦修正見，具十善行。其王 <a class='ref t' id='t0121a23' href='#t0121a23'>T 0121a23</a>久久，身生重患，而取命終。時猶如樂人，食 <a class='ref t' id='t0121a24' href='#t0121a24'>T 0121a24</a>如小過，身小不適，而便命終，生梵天上。時 <a class='ref t' id='t0121a25' href='#t0121a25'>T 0121a25</a>玉女寶、居士寶、主兵寶及國 <span class='corr' title='[土→士]'>士</span> 民作倡伎樂， <a class='ref t' id='t0121a26' href='#t0121a26'>T 0121a26</a>葬聖王身。其王玉女寶、居士寶、主兵寶、國 <a class='ref t' id='t0121a27' href='#t0121a27'>T 0121a27</a>內士民，以香湯洗浴王身，以劫貝纏五 <a class='ref t' id='t0121a28' href='#t0121a28'>T 0121a28</a>百張疊，次如纏之，奉舉王身，置金棺裏， <a class='ref t' id='t0121a29' href='#t0121a29'>T 0121a29</a>以香油灌置鐵槨裏。復以木槨重衣其外， <a class='ref t' id='t0121b01' href='#t0121b01'>T 0121b01</a>積眾香薪重衣其上，而耶維之，於四衢 <a class='ref t' id='t0121b02' href='#t0121b02'>T 0121b02</a>道頭起七寶塔，縱廣一由旬，雜色參間，以 <a class='ref t' id='t0121b03' href='#t0121b03'>T 0121b03</a>七寶成。其塔四面各有一門，周匝欄楯，以 <a class='ref t' id='t0121b04' href='#t0121b04'>T 0121b04</a>七寶成。其塔四面空地縱廣五由旬，園牆七 <a class='ref t' id='t0121b05' href='#t0121b05'>T 0121b05</a>重、七重欄楯、七重羅網、七重行樹，金牆銀門， <a class='ref t' id='t0121b06' href='#t0121b06'>T 0121b06</a>銀牆金門，琉璃牆水精門，水精牆琉璃門，赤 <a class='ref t' id='t0121b07' href='#t0121b07'>T 0121b07</a>珠牆馬瑙門，馬瑙牆赤珠門，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>牆眾寶門。 <a class='ref t' id='t0121b08' href='#t0121b08'>T 0121b08</a>其欄楯者，金欄銀桄，銀欄金桄，水精欄琉璃 <a class='ref t' id='t0121b09' href='#t0121b09'>T 0121b09</a>桄，琉璃欄水精桄，赤珠欄馬瑙桄，馬瑙欄赤 <a class='ref t' id='t0121b10' href='#t0121b10'>T 0121b10</a>珠桄，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>欄眾寶桄。其金羅網下懸銀鈴， <a class='ref t' id='t0121b11' href='#t0121b11'>T 0121b11</a>其銀羅網下懸金鈴，琉璃羅網懸水精鈴， <a class='ref t' id='t0121b12' href='#t0121b12'>T 0121b12</a>水精羅網懸琉璃鈴，赤珠羅網懸馬瑙鈴， <a class='ref t' id='t0121b13' href='#t0121b13'>T 0121b13</a>馬瑙羅網懸赤珠鈴，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>羅網懸眾寶鈴。其 <a class='ref t' id='t0121b14' href='#t0121b14'>T 0121b14</a>金樹者銀葉花實，其銀樹者金葉花實，其琉 <a class='ref t' id='t0121b15' href='#t0121b15'>T 0121b15</a>璃樹水精花葉，水精樹琉璃花葉，赤珠樹者 <a class='ref t' id='t0121b16' href='#t0121b16'>T 0121b16</a>馬瑙花葉，馬瑙樹赤珠花葉，車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>樹眾寶花 <a class='ref t' id='t0121b17' href='#t0121b17'>T 0121b17</a>葉。其四園牆復有四門，周匝欄楯。又其牆 <a class='ref t' id='t0121b18' href='#t0121b18'>T 0121b18</a>上皆有樓閣寶臺，其牆四面有樹木園林、流 <a class='ref t' id='t0121b19' href='#t0121b19'>T 0121b19</a>泉浴池，生種種花，樹木繁茂，花果熾盛，眾香 <a class='ref t' id='t0121b20' href='#t0121b20'>T 0121b20</a>芬馥，異鳥哀鳴。其塔成已，玉女寶、居士寶、典 <a class='ref t' id='t0121b21' href='#t0121b21'>T 0121b21</a>兵寶、舉國士民皆來供養此塔，施諸窮乏， <a class='ref t' id='t0121b22' href='#t0121b22'>T 0121b22</a>須食與食，須衣與衣，象馬寶乘，給眾所須， <a class='ref t' id='t0121b23' href='#t0121b23'>T 0121b23</a>隨意所與。轉輪聖王威神功德，其事如是。」</p>
<a class='ref t' id='t0121b24' href='#t0121b24'>T 0121b24</a>
<p class='endsection'><span class='t-juanname'>佛說長阿含經卷第十八</span></p>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>