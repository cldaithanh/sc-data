<!DOCTYPE html>
<html>

<head>
  <meta charset='UTF-8'>
  <meta name='author' content='Dr. J. Srinivas Murthy'>
  <title>MN 15: ಅನುಮಾನ ಸುತ್ತ-ಡಾ|| ಜೆ. ಶ್ರೀನಿವಾಸಮೂರ್ತಿ</title>
</head>

<body>
  <article id='mn15' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಸಿಂಹನಾದ ವರ್ಗ </li>
      </ul>
      <h1 class='sutta-title'>15. ಅನುಮಾನ ಸುತ್ತ</h1>
    </header>

    <h2>1. ಅವಿಧೇಯನಾಗಿರುವವನು ಬಿನ್ನವಿಸಿದರೂ ಕೂಡ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಆಯುಷ್ಮಂತ ಮಹಾ ಮೊಗ್ಗಲ್ಲಾನರು ಭಗ್ಗ ಜನಾಂಗದವರಿರುವ ಸುಸಂವಾರ ಗಿರಿಯ ಬಳಿಯ ಭೇಸಕಳಾವನದಲ್ಲಿನ ಹರಿಣಧಾಮದಲ್ಲಿ ತಂಗಿದ್ದರು. ಆವಾಗ ಆಯುಷ್ಮಂತ ಮಹಾ ಮೊಗ್ಗಲ್ಲಾನರು ಭಿಕ್ಷುಗಳನ್ನು ಆಮಂತ್ರಿಸಿದರು- “ಆಯುಷ್ಮಂತ ಭಿಕ್ಷುಗಳೇ” ಎಂದು. “ಆಯುಷ್ಮಂತರೇ” ಎಂದು ಆ ಭಿಕ್ಷುಗಳೂ ಕೂಡ ಮಹಾಮೊಗ್ಗಲ್ಲಾನರಿಗೆ ಉತ್ತರಿಸಿದರು. ಆಯುಷ್ಮಂತ ಮಹಾ ಮೊಗ್ಗಲ್ಲಾನರು ಹೀಗೆ ಹೇಳಿದರು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>2. “ಆಯುಷ್ಮಂತರೇ, ಭಿಕ್ಷುವು ಹೀಗೆ ಭಿನ್ನವಿಸಿಕೊಂಡರೂ ಕೂಡ - ‘ಆಯುಷ್ಮಂತರೇ, ನನಗೆ ಹೇಳಿ ನಾನು ಆಯುಷ್ಮಂತರಿಂದ ಮಾತುಗಳನ್ನು ಹೇಳಿಸಿಕೊಳ್ಳಬೇಕಾದವನು212 ಎಂದು. ಮತ್ತು ಅವನು ಅವಿಧೇಯನೂ, ಅವಿಧೇಯತೆ ಉಂಟುಮಾಡುವ ಕಾರಣ (ಧರ್ಮ) ದಿಂದ ಕೂಡಿದವನು, ಅನುಶಾಸನಕ್ಕೆ ಅಸಮರ್ಥನು ಮತ್ತು ಹಿಡಿತಕ್ಕೆ ಸಿಗದವನು ಆಗಿದ್ದಾಗ ಅವನನ್ನು ಸಹಸನ್ಯಾಸಿಗಳು ಮಾತನಾಡಿಸಬಾರದು ಎಂದು ತಿಳಿಯುತ್ತಾರೆ (ಅವನಿಗೆ) ಅನುಶಾಸನವನ್ನು ಮಾಡಬಾರದು ಎಂದು ತಿಳಿಯುತ್ತಾರೆ, ಆ ವ್ಯಕ್ತಿಯಲ್ಲಿ ವಿಶ್ವಾಸವನ್ನು ಇಡಬಾರದು ಎಂದು ತಿಳಿಯುತ್ತಾರೆ.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>“ಮತ್ತು ಆಯುಷ್ಮಂತರೇ, ಅವಿಧೇಯತೆಯನ್ನುಂಟುಮಾಡುವ ಕಾರಣಗಳು ಯಾವುವು? ಇಲ್ಲಿ ಆಯುಷ್ಮಂತರೇ, ಭಿಕ್ಷುವು ಪಾಪದಲ್ಲಿ ಇಚ್ಛೆಯುಳ್ಳವನಾಗಿರುತ್ತಾನೆ,213 ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕಿದವನಾಗಿರುತ್ತಾನೆ. ಆಯುಷ್ಮಂತರೇ, ಯಾವ ಭಿಕ್ಷುವು ಏನು ಪಾಪದಲ್ಲಿ ಇಚ್ಛೆಯುಳ್ಳವನೂ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕಿದವನೂ ಆಗಿರುತ್ತಾನೋ ಇದೇ ಅವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಆತ್ಮ ಪ್ರಶಂಸೆಯುಳ್ಳವನೂ, ಪರರನ್ನು ಹೀನಾಯಿಸುವವನೂ ಆಗಿರುತ್ತಾನೆ. ಆಯುಷ್ಮಂತರೇ, ಭಿಕ್ಷುವು ಏನು ಆತ್ಮ ಪ್ರಶಂಸೆಯನ್ನು ಮತ್ತು ಪರರನ್ನು ಕೀಳಾಗಿ ಕಾಣುವವನು ಆಗಿರುತ್ತಾನೋ ಇದೇ ಅವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯೂ ಕ್ರೋಧಕ್ಕೆ ಸೋತವನೂ ಆಗಿರುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯಾಗಿರುತ್ತಾನೆ, ಕ್ರೋಧದ ಕಾರಣದಿಂದ ಬೈಯುವವನಾಗಿರುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯಾಗಿರುತ್ತಾನೆ, ಕ್ರೋಧದಿಂದ ತುಂಬಿದ ಮಾತನ್ನು ಆಡುವವನಾಗಿರುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಪ್ರತಿಯಾಗಿ ಗದರಿಸಿದವನಿಗೇ ಗದರಿಸುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಗದರಿಸಿದವನನ್ನು ಹೀಯಾಳಿಸುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಪ್ರತಿಯಾಗಿ ಗದರಿಸಿದವನಿಗೇ ತಿರುಗಿಬೀಳುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಬೇರೆ ಬೇರೆ ಮಾತಿಗೆ ನುಣುಚಿಕೊಳ್ಳುತ್ತಾನೆ, ಮಾತಿನ (ಸಂದರ್ಭಕ್ಕಿಂತ) ಹೊರಗೆ ಎಳೆಯುತ್ತಾನೆ, ಕೋಪ ಮತ್ತು ದ್ವೇಷ ಮತ್ತು ಅಸಂತುಷ್ಟಿಯನ್ನು ತೋರುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರಿಗೆ ಕೊಡಬೇಕಾದ ಉತ್ತರ ಕೊಡಲು ಅಶಕ್ತನಾಗುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀನಾಯಿಸುವವನಾಗುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ದರ್ಪಿಯಾಗುತ್ತಾನೆ. ಇದು ಅವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಈರ್ಷೆ ಉಳ್ಳವನೂ ಮಚ್ಚರವುಳ್ಳವನೂ ಆಗಿರುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಮೋಸಗಾರನೂ ವಂಚಕನೂ ಆಗಿರುತ್ತಾನೆ ಹಠಮಾರಿಯೂ ದುರಭಿಮಾನಿಯೂ ಆಗಿರುತ್ತಾನೆ. ಇದು ಅವಿಧೇಯತೆಯನ್ನುಂಟು ಮಾಡುವ ಕಾರಣ.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಮತಾಂಧತಯಿಂದ ಮಿಥ್ಯಾಗ್ರಾಹಿಯಾಗಿ ಅದಕ್ಕೆ ಬಲವಾಗಿ ಅಂಟಿಸಿಕೊಂಡವನೂ ಸುಲಭವಾಗಿ ಬಿಡಲೊಲ್ಲದವನೂ ಆಗಿರುತ್ತಾನೆ.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ಆಯುಷ್ಮಂತರೇ, ಭಿಕ್ಷುವು ಏನು ಮತಾಂಧತೆಯಿಂದ ಮಿಥ್ಯಾಗ್ರಾಹಿಯಾಗಿ (ಮಿಥ್ಯೆಗೆ) ಬಲವಾಗಿ ಅಂಟಿಕೊಂಡು ಸುಲಭವಾಗಿ ಬಿಡಲೊಲ್ಲದವನು ಆಗಿರುತ್ತಾನೆ, ಇದೇ ಅವಿಧೇಯತೆಯ ಕಾರಣ.214 ಆಯುಷ್ಮಂತರೇ, ಇವುಗಳನ್ನು ಹೇಳುತ್ತಾರೆ, ಅವಿಧೇಯತೆಯನ್ನುಂಟುಮಾಡುವ ಕಾರಣಗಳು ಎಂದು.</p>
    <h2>2. ಬಿನ್ನವಿಸದಿದ್ದರೂ ಕೂಡ ವಿಧೇಯನಾಗಿರುತ್ತಾನೆ</h2>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>“ಆಯುಷ್ಮಂತರೇ, ‘ಆಯುಷ್ಮಂತರು ನನಗೆ ಹೇಳಲಿ ನಾನು ಆಯುಷ್ಮಂತರಿಂದ ಮಾತುಕೇಳಬೇಕಾದವನು’ ಎಂದು ಭಿಕ್ಷುವು ಬಿನ್ನವಿಸದಿದ್ದರೂ ಸಹ ಅವನು ವಿಧೇಯನಾಗಿರುತ್ತಾನೆ. ವಿಧೇಯತೆಯ ಕಾರಣದಿಂದ ಕೂಡಿದವನು, ಅನುಶಾಸನಕ್ಕೆ ಸಮರ್ಥನು ಮತ್ತು ಹಿಡಿತಕ್ಕೆ ಸಿಗುವವನು ಆಗಿರುತ್ತಾನೆ. ಆಗ ಅವನನ್ನು ಸಹಸನ್ಯಾಸಿಗಳು ಮಾತನಾಡಿಸಬಹುದು ಎಂದು ತಿಳಿಯುತ್ತಾರೆ, (ಅವನಿಗೆ) ಅನುಶಾಸನ ಮಾಡಬಹುದು ಎಂದು ತಿಳಿಯುತ್ತಾರೆ, ಆ ವ್ಯಕ್ತಿಯಲ್ಲಿ ವಿಶ್ವಾಸವನ್ನು ಇಡಬಹುದೆಂದು ತಿಳಿಯುತ್ತಾರೆ.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>“ಮತ್ತು ಆಯುಷ್ಮಂತರೇ, ವಿಧೇಯತೆಯ ಕಾರಣಗಳು ಯಾವುವು? ಇಲ್ಲಿ ಆಯುಷ್ಮಂತರೇ, ಭಿಕ್ಷುವು ಪಾಪದ ಇಚ್ಛೆಯುಳ್ಳವನಾಗಿರುವುದಿಲ್ಲ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕಿದವನಾಗಿರುವುದಿಲ್ಲ. ಆಯುಷ್ಮಂತರೇ, ಭಿಕ್ಷುವು ಪಾಪದಲ್ಲಿ ಇಚ್ಛೆಯಿಲ್ಲದವನೂ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕದವನೂ ಏನು ಆಗಿರುತ್ತಾನೋ- ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>“ಅಲ್ಲದೆ ಮತ್ತೆ, ಆಯುಷ್ಮಂತರೇ, ಭಿಕ್ಷುವು ಆತ್ಮ ಪ್ರಶಂಸೆ ಮಾಡಿಕೊಳ್ಳುವವನಲ್ಲ, ಪರರನ್ನು ಕೀಳಾಗಿ ಕಾಣುವವನಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯೂ ಆಗಿರುವುದಿಲ್ಲ, ಕ್ರೋಧಕ್ಕೆ ಸೋತವನು ಆಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯಾಗಿರುವುದಿಲ್ಲ. ಕ್ರೋಧ ಕಾರಣದಿಂದ ದಳ್ಳುರಿಯುಳ್ಳವನಾಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯಾಗಿರುವುದಿಲ್ಲ, ಕ್ರೋಧ ಕಾರಣದಿಂದ ಬೈಯುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಕ್ರೋಧಿಯಾಗಿರುವುದಿಲ್ಲ, ಕ್ರೋಧದಿಂದ ತುಂಬಿದ ಮಾತನ್ನು ಆಡುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಯಾಳಿಸುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ತಿರುಗಿ ಬೀಳುವುದಿಲ್ಲ, ಬೇರ ಬೇರೆ ಮಾತಿಗೆ ನುಣುಚಿಕೊಳ್ಳುವುದಿಲ್ಲ, ಮಾತಿನ (ಸಂದರ್ಭಕ್ಕಿಂತ) ಹೊರಗೆ ಎಳೆಯುವುದಿಲ್ಲ, ಕೋಪ ಮತ್ತು ದ್ವೇಷ ಮತ್ತು ಅಸಮಧಾನ ತೋರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡಲು ಶಕ್ತನಾಗುತ್ತಾನೆ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀನಾಯಿಸುವವನಾಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ದರ್ಪಿಯಾಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಈರ್ಷೆ ಉಳ್ಳವನಾಗಿರುವುದಿಲ್ಲ, ಮಚ್ಚರವುಳ್ಳವನಾಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಮೋಸಗಾರನಾಗಿರುವುದಿಲ್ಲ, ವಂಚಕನಾಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹಠಮಾರಿಯಾಗಿರುವುದಿಲ್ಲ, ದುರಭಿಮಾನಿಯಾಗಿರುವುದಿಲ್ಲ. ಇದೇ ವಿಧೇಯತೆಯನ್ನುಂಟುಮಾಡುವ ಕಾರಣ.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>“ಅಲ್ಲದೇ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಮತಾಂಧತೆಯಿಂದ ಮಿಥ್ಯಾಗ್ರಾಹಿಯಾಗದೆ ಅಕ್ಕೆ ಬಲವಾಗಿ ಅಂಟಿಕೊಂಡವನಾಗದೆ ಸುಲಭವಾಗಿ ಬಿಡಿಸಿಕೊಳ್ಳಬಲ್ಲವನಾಗಿರುತ್ತಾನೆ. ಆಯುಷ್ಮಂತರೇ, ಭಿಕ್ಷುವು ಏನು ಮತಾಂಧತೆಯಿಂದ ಮಿಥ್ಯಾಗ್ರಾಹಿಯಾಗಿರುವುದಿಲ್ಲ, ಬಲವಾಗಿ ಅಂಟಿಕೊಂಡಿರುವುದಿಲ್ಲ, ಸುಲಭವಾಗಿ ಬಿಡಿಸಿಕೊಳ್ಳಬಲ್ಲವನಾಗಿರುತ್ತಾನೆಯೋ- ಇದೇ ವಿಧೇಯತೆಯನ್ನುಂಟು ಮಾಡುವ ಕಾರಣ. ಆಯುಷ್ಮಂತರೇ, ಇವುಗಳನ್ನು ವಿಧೇಯತೆಯನ್ನುಂಟುಮಾಡುವ ಕಾರಣಗಳು ಎಂದು ಕರೆಯುತ್ತಾರೆ.</p>
    <h2>3. ತನ್ನಿಂದಲೇ ತನ್ನನ್ನು ಅಳೆದುಕೊಳ್ಳಬೇಕು</h2>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>3. “ಅಲ್ಲಿ ಆಯುಷ್ಮಂತರೇ, ಭಿಕ್ಷುವು ತನ್ನಿಂದಲೇ (ತನ್ನನ್ನು) ಈ ರೀತಿ ಅಳೆದುಕೊಳ್ಳಬೇಕು215 ‘ಈ ಯಾವ ವ್ಯಕ್ತಿ ಪಾಪದಲ್ಲಿ ಇಚ್ಛೆಯುಳ್ಳವನೂ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕಿದವನೋ ಅಂತಹ ಈ ವ್ಯಕ್ತಿ ನನಗೆ ಸಂತೋಷ ಕೊಡದವನೂ ಮನಸ್ಸಿಗೆ ಅಹಿತನಾದವನು ಮತ್ತು (ಹೀಗಿದ್ದರೆ) ನಾನು ಕೂಡ ಪಾಪದಲ್ಲಿ ಇಚ್ಛೆಯುಳ್ಳವನೂ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕದವನೂ (ಆದ್ದರಿಂದ) ನಾನು ಬೇರೆಯರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಪಾಪದಲ್ಲಿ ಇಚ್ಛೆಯುಳ್ಳವನಾಗಿರುವುದಿಲ್ಲ, ಪಾಪದಲ್ಲಿ ಇಚ್ಛೆಯುಳ್ಳವರ ವಶಕ್ಕೆ ಸಿಲುಕುವುದಿಲ್ಲ ಎಂಬ ಮನಸ್ಸನ್ನು ಮಾಡಬೇಕು.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>“ಈ ಯಾವ ವ್ಯಕ್ತಿ ಆತ್ಮ ಪ್ರಶಂಸಕನೋ ಪರರನ್ನು ಕೀಳಾಗಿ ಕಾಣುವನೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಆತ್ಮಪ್ರಶಂಸಕನೂ ಪರರನ್ನು ಕೀಳಾಗಿ ಕಾಣುವವನೂ ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಆತ್ಮಪ್ರಶಂಸಕನಾಗಿರುವುದಿಲ್ಲ, ಪರರನ್ನು ಕೀಳಾಗಿ ಕಾಣುವವನಾಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>“ಯಾವ ಈ ವ್ಯಕ್ತಿ ಕ್ರೋಧಿಯೂ ಕ್ರೋಧಕ್ಕೆ ಸೋತವನೂ ಆಗಿದ್ದಾನೆಯೋ ಕ್ರೋಧಿಯೂ ಕ್ರೋಧದ ಕಾರಣವಾದ ದಳ್ಳುರಿಯುಳ್ಳವನು. ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಕ್ರೋಧಿಯೂ ಕ್ರೋಧಕ್ಕೆ ಸೋತವನೂ ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಕ್ರೋಧಿಯಾಗಿರುವುದಿಲ್ಲ, ಕ್ರೋಧದ ಕಾರಣವಾದ ದಳ್ಳುರಿಯವನಾಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>“ಯಾವ ಈ ವ್ಯಕ್ತಿ ಕ್ರೋಧಿಯೂ ಕ್ರೋಧದ ಕಾರಣದಿಂದ ಬೈಯುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಕ್ರೋಧಿಯೂ ಕ್ರೋಧದ ಕಾರಣದಿಂದ ಬೈಯುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಕ್ರೋಧಿಯಾಗಿರುವುದಿಲ್ಲ, ಕ್ರೋಧದ ಕಾರಣದಿಂದ ಬೈಯುವವನು ಆಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>“ಯಾವ ಈ ವ್ಯಕ್ತಿ ಕ್ರೋಧಿಯೂ ಕ್ರೋಧ ತುಂಬಿದ ಮಾತನ್ನು ಆಡುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಕ್ರೋಧಿಯೂ ಕ್ರೋಧ ತುಂಬಿದ ಮಾತನ್ನು ಆಡುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಕ್ರೋಧಿಯಾಗಿರುವುದಿಲ್ಲ, ಕ್ರೋಧ ತುಂಬಿದ ಮಾತನ್ನು ಆಡುವವನು ಆಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>“ಯಾವ ಈ ವ್ಯಕ್ತಿ ಗದರಿಸುವವನಿಂದ ಗದರಿಸಲ್ಪಟ್ಟಾಗ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಗದರಿಸುವವನಿಂದ ಗದರಿಸಲ್ಪಟ್ಟಾಗ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>“ಯಾವ ಈ ವ್ಯಕ್ತಿ ಗದರಿಸಿದವನನ್ನು ಕೀಳಾಗಿ ಕಾಣಿಸುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಗದರಿಸಿದವನನ್ನು ಕೀಳಾಗಿ ಕಾಣಿಸುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಗದರಿಸಿದವನನ್ನು ಕೀಳಾಗಿ ಕಾಣುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>“ಯಾವ ಈ ವ್ಯಕ್ತಿ ತಿರುಗಿಬೀಳುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ತಿರುಗಿಬೀಳುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ತಿರುಗಿಬೀಳುವವನಾಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>“ಯಾವ ಈ ವ್ಯಕ್ತಿ ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವವನು ಆಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>“ಯಾವ ಈ ವ್ಯಕ್ತಿ ಮಾತಿನ (ಸಂದರ್ಭದಿಂದ) ಹೊರಗೆ ಎಳೆಯುವವನು, ಕೋಪ ಮತ್ತು ದ್ವೇಷ, ಅಸಂತುಷ್ಟತೆಯನ್ನು ತೋರುವವನು ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಮಾತಿನ (ಸಂದರ್ಭದಿಂದ) ಹೊರಗೆ ಎಳೆಯುವವನು ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಮಾತಿನ (ಸಂದರ್ಭದಿಂದ) ಹೊರಗೆ ಎಳೆಯುವವನು, ಕೋಪ ಮತ್ತು ದ್ವೇಷ, ಅಂತುಷ್ಯವನ್ನು ತೋರುವವನು ಆಗುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>“ಯಾವ ಈ ವ್ಯಕ್ತಿ ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರಕೊಡಲು ಅಶಕ್ತನೂ, ಹೀನಾಯಿಸುವವನೂ, ದರ್ಪಿಯೂ ಆಗಿದ್ದಾನೆಯೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡಲು ಅಶಕ್ತನೂ, ಹೀನಾಯಿಸುವವನೂ, ದರ್ಪಿಯೂ ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ನಾನು ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡಲು ಅಶಕ್ತನೂ, ಹೀನಾಯಿಸುವವನೂ, ದರ್ಪಿಯೂ ಆಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>“ಯಾವ ಈ ವ್ಯಕ್ತಿ ಈರ್ಷೆಯುಳ್ಳವನೂ, ಮಚ್ಚರಿಯೂ, ಮೋಸಗಾರನೂ, ವಂಚಕನೂ, ಹಠಮಾರಿಯೂ, ದುರಭಿಮಾನಿಯೂ ಆಗಿರುವನೋ ಅಂತಹ ಈ ವ್ಯಕ್ತಿ ನನಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ; ಮತ್ತು ನಾನು ಕೂಡ ಈರ್ಷೆಯುಳ್ಳವನೂ, ಮಚ್ಚರಿಯೂ, ಮೋಸಗಾರನೂ, ವಂಚಕನೂ, ಹಠಮಾರಿಯೂ, ದುರಭಿಮಾನಿಯೂ ಆಗಿದ್ದೇನೆ. (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗಿರುತ್ತೇನೆ’ ಎಂದು. ಆಯುಷ್ಮಂತನೇ, ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ‘ಈರ್ಷೆಯುಳ್ಳವನೂ, ಮಚ್ಚರಿಯೂ, ಮೋಸಗಾರನೂ, ವಂಚಕನೂ, ಹಠಮಾರಿಯೂ, ದುರಭಿಮಾನಿಯೂ ಆಗಿರುವುದಿಲ್ಲ’ ಎಂದು ಮನಸ್ಸು ಮಾಡಬೇಕು.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>“ಯಾವ ಈ ವ್ಯಕ್ತಿ ಮತಾಂಧತೆಯಿಂದ ಮಿಥ್ಯಾದೃಷ್ಟಿಯುಳ್ಳವನು ಅದಕ್ಕೆ ಬಲವಾಗಿ ಅಂಟಿದವನು ಸುಲಭವಾಗಿ ಬಿಡಲೊಲ್ಲದವನು ಆಗಿದ್ದೇನೆ, (ಆದ್ದರಿಂದ) ನಾನೂ ಕೂಡ ಬೇರೆಯವರಿಗೆ ಅಪ್ರಿಯನೂ ಮನಸ್ಸಿಗೆ ಸಂತೋಷ ಕೊಡದವನೂ ಆಗುತ್ತೇನೆ’ ಎಂದು. ಆಯುಷ್ಮಂತನೇ ಈ ರೀತಿ ತಿಳಿಯುತ್ತಿರುವ ಭಿಕ್ಷುವು ಮತಾಂಧತೆಯಿಂದ ಮಿಥ್ಯಾದೃಷ್ಟಿಯುಳ್ಳವನು ಆಗುವುದಿಲ್ಲ. ಅದಕ್ಕೆ ಬಲವಾಗಿ ಅಂಟಿಸಿಕೊಂಡವನೂ ಆಗಿರುವುದಿಲ್ಲ. ಸುಲಭವಾಗಿ ಬಿಟ್ಟುಬಿಡುವವನಾಗುತ್ತೇನೆ ಎಂದು ಮನಸ್ಸು ಮಾಡಬೆಕು.”</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a></p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a></p>
    <h2>4. ತನ್ನಿಂದಲೇ ತನ್ನನ್ನು ಅವಲೋಕಿಸಿಕೊಳ್ಳಬೇಕು</h2>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>4. “ಅಲ್ಲಿ ಆಯುಷ್ಮಂತನೇ, ಭಿಕ್ಷುವು ತನ್ನನ್ನು ತಾನು ಈ ರೀತಿ ಅವಲೋಕಿಸಿಕೊಳ್ಳಬೇಕು- ‘ಏನು, ನಾನು ಪಾಪದಲ್ಲಿ ಇಚ್ಛೆಯುಳ್ಳವನೇ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕಿದವನೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಪಾಪದಲ್ಲಿ ಇಚ್ಛೆಯುಳ್ಳವನಾಗಿದ್ದೇನೆ, ಪಾಪಿಗಳ ಇಚ್ಛೆಯ ವಶದಲ್ಲಿ ಸಿಲುಕಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಆ ಪಾಪದ ಅಕುಶಲ ಧರ್ಮಗಳನ್ನು ತೊರೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಪಾಪದಲ್ಲಿ ಇಚ್ಛೆಯುಳ್ಳವನಲ್ಲ, ಪಾಪಿಗಳ ಇಚ್ಛೆಯ ವಶಕ್ಕೆ ಸಿಲುಕಿದವನಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>“ಅಲ್ಲದೇ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಆತ್ಮ ಪ್ರಶಂಸಕನೂ, ಪರರನ್ನು ಹೀನಾಯಿಸುವವನೂ ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಆತ್ಮ ಪ್ರಶಂಸಕನೂ, ಪರರನ್ನು ಹೀನಾಯಿಸುವವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಆತ್ಮಪ್ರಶಂಸೆ, ಪರರನ್ನು ಹೀನಾಯಿಸುವುದನ್ನು ತೊರೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಆತ್ಮಪ್ರಂಸಕನಲ್ಲ, ಪರರನ್ನು ಹೀನಾಯಿಸುವುದಿಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಕ್ರೋಧಿಯೂ ಕ್ರೋಧಕ್ಕೆ ಸೋತವನೂ ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಕ್ರೋಧಿಯೂ ಕ್ರೋಧಕ್ಕೆ ಸೋತವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಕ್ರೋಧವನ್ನು ತೊರೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಕ್ರೋಧಿಯೂ ಕ್ರೋಧಕ್ಕೆ ಸೋತವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಕ್ರೋಧಿಯೂ, ಕ್ರೋಧ ಕಾರಣದಿಂದ ದಳ್ಳುರಿಯುಳ್ಳವನೂ ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಕ್ರೋಧಿಯೂ, ಕ್ರೋಧ ಕಾರಣದಿಂದ ದಳ್ಳುರಿಯುಳ್ಳವನೂ ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಕ್ರೋಧವನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಕ್ರೋಧಿಯೂ, ಕ್ರೋಧ ಕಾರಣದಿಂದ ದಳ್ಳುರಿಯುಳ್ಳವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಕ್ರೋಧಿಯೂ, ಕ್ರೋಧ ಕಾರಣದಿಂದ ಬೈಯುವವನು ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಕ್ರೋಧಿಯೂ, ಕ್ರೋಧ ಕಾರಣದಿಂದ ಬೈಯುವವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಕ್ರೋಧವನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಕ್ರೋಧಿಯೂ, ಕ್ರೋಧ ಕಾರಣದಿಂದ ಬೈಯುವವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಕ್ರೋಧಿಯೂ, ಕ್ರೋಧದಿಂದ ತುಂಬಿದ ಮಾತನ್ನು ಆಡುವವನು ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಕ್ರೋಧಿಯೂ, ಕ್ರೋಧ ತುಂಬಿದ ಮಾತನ್ನು ಆಡುವವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಕ್ರೋಧವನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಕ್ರೋಧಿಯೂ, ಕ್ರೋಧದಿಂದ ತುಂಬಿದ ಮಾತನ್ನು ಆಡುವವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಗದರಿಸುವವನಿಂದ ಗದರಿಸಲ್ಪಟ್ಟವನಾಗಿ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವವನು, ಹೀಯಾಳಿಸುವವನು ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಗದರಿಸುವವನಿಂದ ಗದರಿಸಲ್ಪಟ್ಟವನಾಗಿ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವವನು, ಹೀಯಾಳಿಸುವವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟವನಾಗಿ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವುದನ್ನು, ಹೀಯಾಳಿಸುವುದನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಗದರಿಸುವವನಿಂದ ಗದರಿಸಲ್ಪಟ್ಟಾಗ ಗದರಿಸಿದವನನ್ನು ಪ್ರತಿಯಾಗಿ ಗದರಿಸುವವನು, ಹೀಯಾಳಿಸುವವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ತಿರುಗಿಬೀಳುವವನು ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ತಿರುಗಿಬೀಳುವವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ತಿರುಗಿಬೀಳುವುದನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ತಿರುಗಿಬೀಳುವವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವವನೇ, ಮಾತಿನ ಸಂದರ್ಭಕ್ಕಿಂತ ಹೊರಗೆ ಎಳೆಯುತ್ತೇನೆಯೇ ಕೋಪ ಮತ್ತು ದ್ವೇಷ ಮತ್ತು ಅಸಂತುಷ್ಟತೆಯನ್ನು ತೋರಿಸುತ್ತೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವವನೇ, ಮಾತಿನ ಸಂದರ್ಭಕ್ಕಿಂತ ಹೊರಗೆ ಎಳೆಯುತ್ತೇನೆಯೇ ಕೋಪ ಮತ್ತು ದ್ವೇಷ ಮತ್ತು ಅಸಂತುಷ್ಟತೆಯನ್ನು ತೋರಿಸುವವನು ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವುದನ್ನು, ಮಾತಿನ ಸಂದರ್ಭಕ್ಕಿಂತ ಹೊರಗೆ ಎಳೆಯುವುದನ್ನು, ಕೋಪ ಮತ್ತು ದ್ವೇಷ ಮತ್ತು ಅಸಂತುಷ್ಟತೆಯನ್ನು ತೋರಿಸುವುದನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಬೇರೆ ಮಾತಿನಿಂದ ಬೇರೆ ಮಾತಿಗೆ ನುಣುಚಿಕೊಳ್ಳುವವನು, ಮಾತಿನ ಸಂದರ್ಭಕ್ಕಿಂತ ಹೊರಗೆ ಎಳೆಯುವವನು, ಕೋಪ ಮತ್ತು ದ್ವೇಷ ಮತ್ತು ಅಸಂತುಷ್ಟತೆಯನ್ನು ತೋರಿಸುವವನು ಅಲ್ಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡುತ್ತೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡುತ್ತೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡುವುದನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಗದರಿಸುವವನಿಂದ ಗದರಿಸಲ್ಪಟ್ಟಾಗ ದೂರವಾಗಲು ಬೇಕಾದ ಉತ್ತರ ಕೊಡುವವನು ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಕೀಳಾಗಿ ಕಾಣುವವನು ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಕೀಳಾಗಿ ಕಾಣುವವನಾಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಕೀಳಾಗಿ ಕಾಣುವುದನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ಕೀಳಾಗಿ ಕಾಣುವವನಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ದರ್ಪಿಯಾಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ದರ್ಪಿಯಾಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ದರ್ಪವನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ನಾನು ದರ್ಪಿಯಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಈರ್ಷೆಯುಳ್ಳವನೂ, ಮಚ್ಚರಿಯೂ ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಈರ್ಷೆಯುಳ್ಳವನೂ, ಮಚ್ಚರಿಯೂ ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಈರ್ಷೆಯನ್ನು, ಮಚ್ಚರವನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ಈರ್ಷೆಯುಳ್ಳವನೂ, ಮಚ್ಚರಿಯೂ ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಮೋಸಗಾರನೂ, ವಂಚಕನೂ ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಮೋಸಗಾರನೂ, ವಂಚಕನೂ ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಮೋಸಮಾಡುವುದನ್ನು ವಂಚನೆಮಾಡುವುದನ್ನು ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ಮೋಸಗಾರನೂ, ವಂಚಕನೂ ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಹಠಮಾರಿಯೂ, ದುರಭಿಮಾನಿಯೂ ಆಗಿದ್ದೇನೆಯೇ?’ ಎಂದು. ಆಯುಷ್ಮಂತರೇ, ಆ ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ ‘ನಾನು ಹಠಮಾರಿಯೂ, ದುರಭಿಮಾನಿಯೂ ಆಗಿದ್ದೇನೆ’ ಎಂದು ತಿಳಿದರೆ - ಆಯುಷ್ಮಂತರೇ, ಆ ಭಿಕ್ಷುವು ಹಠಮಾರಿತನ, ದುರಭಿಮಾನ ತಡೆಯುವುದಕ್ಕಾಗಿ ಪ್ರಯತ್ನಿಸಬೇಕು ಮತ್ತು ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ರೀತಿ - ‘ಹಠಮಾರಿಯೂ, ದುರಭಿಮಾನಿಯೂ ಅಲ್ಲ’ ಎಂದು ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದರಿಂದ ಪ್ರೀತಿ (ಆನಂದ) ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಸಬೇಕು.</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>“ಅಲ್ಲದೆ ಮತ್ತೆ ಆಯುಷ್ಮಂತರೇ, ಭಿಕ್ಷುವು ಹೀಗೆ ತನ್ನನ್ನು ತಾನೇ ಅವಲೋಕಿಸಿಕೊಳ್ಳಬೇಕು- ‘ಏನು ನಾನು ಮತಾಂಧತೆಯಿಂದ ಮಿಥ್ಯಾದೃಷ್ಟಿಯುಳ್ಳವನೂ ಅದಕ್ಕೆ ಬಲವಾಗಿ ಅಂಟಿಕೊಂಡವನು ಅದನ್ನು ಸುಲಭವಾಗಿ ಬಿಡಲೊಲ್ಲದವನೂ ಆಗಿದ್ದೇನೆಯೇ? ಎಂದು. ಆಯುಷ್ಮಂತರೇ, ಭಿಕ್ಷುವು (ತನ್ನಲ್ಲಿ) ಅವಲೋಕಿಸುತ್ತಾ ಈ ರೀತಿ - ‘ನಾನು ಮತಾಂಧತೆಯಿಂದ ಮಿಥ್ಯಾಗ್ರಾಹಿಯಾದವನು ಅದಕ್ಕೆ ಬಲವಾಗಿ ಅಂಟಿದವನು, ಸುಲಭವಾಗಿ ಬಿಡಲೊಲ್ಲದವನು’ ಎಂದು ತಿಳಿದರೆ; ಆಯುಷ್ಮಂತರೇ, ಆ ಭಿಕ್ಷುವು ಆ ಪಾಪಕರವಾದ ಅಕುಶಲವಾದ ಧರ್ಮಗಳನ್ನು ತೊರೆಯಲು ಪ್ರಯತ್ನಿಸಬೇಕು. ಆದರೆ ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ- ‘ನಾನು ಮತಾಂಧತೆಯಿಂದ ಮಿಥ್ಯಾಗ್ರಾಹಿಯಾಗಿಲ್ಲ, ಅದಕ್ಕೆ ಬಲವಾಗಿ ಅಂಟಿಕೊಂಡಿಲ್ಲ, ಸುಲಭವಾಗಿ ಬಿಡಿಸಿಕೊಳ್ಳಬಲ್ಲವನಾಗಿದ್ದೇನೆ’ ಎಂದು ಈ ರೀತಿ ತಿಳಿದರೆ ಆಯುಷ್ಮಂತರೇ, ಆ ಭಿಕ್ಷುವು ಅದೇ ಪ್ರೀತಿ ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳಲ್ಲಿ ಕಲಿಯುತ್ತಿರುವವನಾಗಿ ನೆಲೆಗೊಳ್ಳಬೇಕು.</p>
    <h2>5. ಕನ್ನಡಿಯಲ್ಲಿ ಮುಖದ ಚಿನ್ಹೆಗಳನ್ನು ಅವಲೋಕಿಸಿಕೊಳ್ಳುವಂತೆ</h2>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>5. “ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ಎಲ್ಲ ತೆರೆಯಲಾಗದ ಪಾಪಗಳನ್ನು ಅಕುಶಲ ಧರ್ಮಗಳನ್ನು ತನ್ನಲ್ಲಿ ಸರಿಯಾಗಿ ಕಂಡುಕೊಂಡಲ್ಲಿ ಆಯುಷ್ಮಂತರೇ, ಆ ಭಿಕ್ಷುವು ಎಲ್ಲ ಪಾಪಗಳನ್ನು ಅಕುಶಲ ಧರ್ಮಗಳನ್ನೂ ತೊರೆಯಲು ಪ್ರಯತ್ನಿಸಬೇಕು. ಆದರೆ ಆಯುಷ್ಮಂತರೇ, ಭಿಕ್ಷುವು ಅವಲೋಕಿಸುತ್ತಾ ಈ ಎಲ್ಲ ಪಾಪಗಳು ಅಕುಶಲ ಧರ್ಮಗಳು ತನ್ನಲ್ಲಿ ತೊರೆದಾಗಿದೆಯೆಂದು ಸರಿಯಾಗಿ ಕಂಡುಕೊಂಡರೆ, ಆಯುಷ್ಮಂತರೇ, ಆ ಭಿಕ್ಷುವು ಅದೇ ಪೀತಿ ಮುದಗಳೊಡನೆ ಅಹೋರಾತ್ರ ಕುಶಲ ಧರ್ಮಗಳನ್ನು ಕಲಿಯುತ್ತಿರುವವನಾಗಿ ನೆಲೆಗೊಳ್ಳಬೇಕು.</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>ಉದಾಹರಣೆಗೆ ಆಯುಷ್ಮಂತರೇ, ಹೆಂಗಸರಾಗಲಿ, ಗಂಡಸರಾಗಲಿ, ಹದಿಹರೆಯದ ಯುವಕ ಅಲಂಕಾರಪ್ರಿಯವಾದವನು ಶುದ್ಧವಾದ ತೊಳೆದ ಕನ್ನಡಿಯಲ್ಲಿ ಅಥವಾ ಸ್ವಚ್ಛವಾದ ನೀರಿನ ಬಟ್ಟಲಿನಲ್ಲಿ ತನ್ನ ಮುಖ ಚಿನ್ಹವನ್ನು ಅವಲೋಕಿಸುತ್ತಾ, ಅಲ್ಲಿ ಧೂಳನ್ನಾಗಲೀ ಕೊಳೆಯನ್ನಾಗಲೀ ಕಾಣದಿದ್ದರೆ ಅದರಿಂದಲೇ ಸಂತೋಷಗೊಳ್ಳುತ್ತಾನೆ- ‘ನನಗೆ ಲಾಭವಾಗಿದೆ ನನ್ನ (ಮುಖ) ನಿಜವಾಗಿಯೂ ಪರಿಶುದ್ಧವಾಗಿದೆ’ ಎಂದು. ಇದೇ ರೀತಿಯಲ್ಲಿ ಆಯುಷ್ಮಂತರೇ, ಭಿಕ್ಷುವು (ತನ್ನಲ್ಲಿ ತಾನೇ) ಅವಲೋಕಿಸುತ್ತಾ ಈ ಎಲ್ಲ ಪಾಪಗಳು ಅಕುಶಲ ಧರ್ಮಗಳು ತನ್ನೊಳಗೆ ತೊರೆದಿರುವುದು ಸರಿಯಾಗಿ ಕಂಡುಕೊಂಡರೆ ಆಯುಷ್ಮಂತನೇ, ಆ ಭಿಕ್ಷುವು ಅದೇ ಪ್ರೀತಿ ಮತ್ತು ಮುದಗಳೊಡನೆ ಅಹೋರಾತ್ರಿ ಕುಶಲ ಧರ್ಮಗಳನ್ನು ಕಲಿಯುತ್ತ ನೆಲೆಗೊಳ್ಳಬೇಕು.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>ಆಯುಷ್ಮಂತರಾದ ಮಹಾಮೊಗ್ಗಲ್ಲಾನರು ಈ ಮಾತನ್ನು ಹೇಳಿದರು. ಸ್ಫೂರ್ತಿಗೊಂಡ ಆ ಭಿಕ್ಷುಗಳು ಆಯುಷ್ಮಂತರಾದ ಮಹಾಮೊಗ್ಗಲ್ಲಾನರ ಮಾತನ್ನು ಅಭಿನಂದಿಸಿದರು.</p>
    <h2>ಇಲ್ಲಿಗೆ ಅನುಮಾನ ಸುತ್ತ ಮುಗಿಯಿತು.</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. J. Srinivas Murthy</span>.</p>
      <p>ಅನುವಾದಕ: ಡಾ|| ಜೆ. ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>