<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 33: ಮಹಾಗೋಪಾಲಕ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn33' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಮಹಾಯಮಕ ವರ್ಗ</li>
      </ul>
      <h1 class='sutta-title'>33. ಮಹಾಗೋಪಾಲಕ ಸುತ್ತ</h1>
    </header>

    <h2>1. ಭವ್ಯವಲ್ಲದ ಹನ್ನೊಂದು ಬಗೆಯ ಧರ್ಮಗಳು</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಭಗವಾನರು ಶ್ರಾವಸ್ಥಿಯ ಅನಾಥಪಿಂಡಕನ ಜೇತವನದಲ್ಲಿನ ವಿಹಾರದಲ್ಲಿ ತಂಗಿದ್ದರು. ಹೀಗಿರುವಲ್ಲಿ ಭಗವಾನರು ಭಿಕ್ಷುಗಳನ್ನು ಕರೆದರು- “ಭಿಕ್ಷುಗಳೇ” ಎಂದು. “ಭದಂತರೇ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“ಭಿಕ್ಷುಗಳೇ, ಭವ್ಯವಲ್ಲದ ಹನ್ನೊಂದು ಬಗೆಯ ಅಂಗಗಳನ್ನು ಗೋಪಾಲಕನು ಹೊಂದಿದ್ದೇ ಆದರೆ ಹಸುಮಂದೆಯನ್ನು ಕಾಪಾಡಿಕೊಂಡು ಪಾಲಿಸಿಕೊಂಡು ಬರುವುದಕ್ಕೆ ಆಗುವುದಿಲ್ಲ. ಯಾವುವು ಆ ಹನ್ನೊಂದು? ಭಿಕ್ಷುಗಳೇ, ಇವುಗಳು ಹೀಗೆ- ಆ ಗೋಪಾಲಕನು ಆಕಾರಗಳ ಬಗ್ಗೆ ತಿಳಿಯದವನಾಗಿದ್ದರೆ, ಅವನು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗಿಲ್ಲದಿದ್ದರೆ, ಅವನು ಹೇನು ಮೊಟ್ಟೆಯನ್ನು ತೆಗೆದುಹಾಕುವುದನ್ನು ತಿಳಿಯದವನಾಗಿದ್ದರೆ, ಅವನು ಗಾಯಗಳನ್ನು ಸರಿಯಾದ ರೀತಿಯಲ್ಲಿ ಮುಚ್ಚಲು ತಿಳಿಯದವನಾಗಿದ್ದರೆ, ಅವನು ಹೊಗೆ ಹಾಯಿಸುವುದನ್ನು ತಿಳಿಯದವನಾಗಿದ್ದರೆ, ಅವನು ನೀರಿನಲ್ಲಿ ಹಾದುಹೋಗುವ ಜಾಗಗಳನ್ನು ಅರಿಯದವನಾಗಿದ್ದರೆ, ಅವನು ಕುಡಿಯುವ ನೀರಿನ ಜಾಗಗಳನ್ನು ಅರಿಯದವನಾಗಿದ್ದರೆ, ಅವನು ದಾರಿಗಳನ್ನು ಅರಿಯದವನಾಗಿದ್ದರೆ, ಅವನು ಹುಲ್ಲುಗಾವಲುಗಳನ್ನು ಅರಿಯದವನಾಗಿದ್ದರೆ, ಅವನು ಎಲ್ಲ ಹಾಲನ್ನು ಕರೆದುಕೊಳ್ಳುವವನಾಗಿದ್ದರೆ, ಅವನು ಹಸುಮಂದೆಯ ನೇತಾರರು ಮತ್ತು ತಂದೆಯರು ಆಗಿರುವ ಹೋರಿಗಳಿಗೆ (ಬಸವ) ಹೆಚ್ಚಿನ ಪೆÇೀಷಕ ಪದಾರ್ಥಗಳನ್ನು ನೀಡದವನಾಗಿದ್ದರೆ ಗೋಪಾಲಕನಾಗಲಾರ. ಭಿಕ್ಷುಗಳೇ, ಇವುಗಳೇ ಆ ಭವ್ಯವಲ್ಲದ ಹನ್ನೊಂದು ಬಗೆಯ ಅಂಗಗಳು. ಇವನ್ನು ಗೋಪಾಲಕನು ಹೊಂದಿದ್ದೇ ಆದರೆ ಹಸುಮಂದೆಯನ್ನು ಕಾಪಾಡಿಕೊಂಡು ಪಾಲಿಸಿಕೊಂಡು ಬರುವುದಕ್ಕೆ ಆಗುವುದಿಲ್ಲ. ಭಿಕ್ಷುಗಳೇ, ಇದೇರೀತಿಯಾಗಿ ಕೂಡ ಯಾವ ಭಿಕ್ಷುವು ಭವ್ಯವಲ್ಲದ ಹನ್ನೊಂದು ಬಗೆಯ ಧರ್ಮಗುಣಗಳನ್ನು ಹೊಂದಿದ್ದೇ ಆದರೆ ಅವನು ಧರ್ಮ ಮತ್ತು ವಿನಯದಲ್ಲಿ ಒಳ್ಳೆಯ ಶಿಕ್ಷೆ, ಬೆಳವಣಿಗೆ, ವೃದ್ಧಿ ಮತ್ತು ಪರಿಪೂರ್ಣತೆಯನ್ನು ಸಾಧಿಸಲಾಗುವುದಿಲ್ಲ. ಯಾವುವು ಆ ಹನ್ನೊಂದು? ಭಿಕ್ಷುಗಳೇ, ಇವುಗಳು- ಭಿಕ್ಷುವು ಆಕಾರಗಳ ಬಗ್ಗೆ ತಿಳಿಯದವನಾಗಿರುವುದು, ಅವನು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗಿಲ್ಲದಿರುವುದು, ಅವನು ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕುವುದನ್ನು ತಿಳಿಯದವನಾಗಿದ್ದರೆ, ಅವನು ಗಾಯಗಳನ್ನು ಸರಿ ರೀತಿಯಲ್ಲಿ ಮುಚ್ಚಲು ತಿಳಿಯದವನಾಗಿರುವುದು, ಅವನು ಹಾಗೆ ಹಾಯಿಸುವುದನ್ನು ತಿಳಿಯದವನಾಗಿರುವುದು, ಅವನು ನೀರಿನಲ್ಲಿ ಹಾದುಹೋಗಿವ ಜಾಗಗಳನ್ನು ಅರಿಯದವನಾಗಿರುವುದು, ಅವನು ಕುಡಿಯುವ ನೀರಿನ ಜಾಗಗಳನ್ನು ಅರಿಯದವನಾಗಿರುವುದು, ಅವನು ದಾರಿಗಳನ್ನು ಅರಿಯದವನಾಗಿರುವುದು, ಅವನು ಹುಲ್ಲುಗಾವಲುಗಳನ್ನು ಅರಿಯದವನಾಗಿರುವುದು, ಅವನು ಎಲ್ಲ ಹಾಲನ್ನು ಕರೆದುಕೊಳ್ಳುವವನಾಗಿರದಿರುವುದು, ಅವನು ಸಂಘದ ನೇತಾರರು ಮತ್ತು ತಂದೆಯಂತಿರುವ (ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳು ಹಾಗೂ ಬಹಳ ಕಾಲದ ಶ್ರಮಣರಿಗೆ) ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡದಿರುವುದು.</p>
    <h2>(ಕ) ಆಕಾರವನ್ನು ತಿಳಿಯದವನಾಗುತ್ತಾನೆ</h2>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>2. “ಭಿಕ್ಷುಗಳೇ, ಹೇಗೆ ಭಿಕ್ಷುವು ಆಕಾರವನ್ನು ತಿಳಿಯದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಇರುವ ಎಲ್ಲ ಆಕಾರಗಳನ್ನು ‘ನಾಲ್ಕು ಮಹಾ ಮೂಲ ಸತ್ವಗಳಿಂದ ಕೂಡಿದೆ, ಹಾಗು ನಾಲ್ಕು ಮಹಾಮೂಲ ಸತ್ವಗಳಿಂದಲೇ ಹುಟ್ಟಿಬಂದಿದೆ’ ಎಂದು ಯಥಾರ್ಥವಾಗಿ ತಿಳಿಯದವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಒಬ್ಬ ಭಿಕ್ಷುವು ಆಕಾರಗಳನ್ನು ತಿಳಿಯದವನಾಗುತ್ತಾನೆ.</p>
    <h2>(ಖ) ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗಿರುವುದಿಲ್ಲ</h2>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗುವುದಿಲ್ಲ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ತನ್ನ ಕಾರ್ಯ ಲಕ್ಷಣದಿಂದಾಗಿ ಒಬ್ಬ ಮೂರ್ಖನಾಗುತ್ತಾನೆ. ತನ್ನ ಕಾರ್ಯಲಕ್ಷಣದಿಂದಾಗಿ ಒಬ್ಬ ಜ್ಞಾನಿಯಾಗುತ್ತಾನೆ’ ಎಂದು ಯಥಾರ್ಥವಾಗಿ ತಿಳಿದುಕೊಳ್ಳುವುದಿಲ್ಲ.68 ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗುವುದಿಲ್ಲ.</p>
    <h2>(ಗ) ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕದವನಾಗುತ್ತಾನೆ</h2>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಹುಟ್ಟಿರುವ ಕಾಮಾಸೆಯ ವಿಚಾರಗಳ ಬಗ್ಗೆ ಗಮನಹರಿಸುತ್ತಾನೆ. ಅವನ್ನು ತೊಡೆದು ಹಾಕುವುದಿಲ್ಲ, ಅವುಗಳನ್ನು ದೂರ ಮಾಡುವುದಿಲ್ಲ. ಅವುಗಳ ಅಂತ್ಯ ಮಾಡುವುದಿಲ್ಲ, ಅವುಗಳನ್ನು ಮತ್ತೆ ಹುಟ್ಟಿಬರದಿರುವಂತೆ ಮಾಡುವುದಿಲ್ಲ. ಹುಟ್ಟಿರುವ ಹಗೆತನದ ವಿಚಾರಗಳನ್ನು... ಹುಟ್ಟಿರುವ ತೊಂದರೆ ಮಾಡುವ ವಿಚಾರಗಳನ್ನು... ಮತ್ತೆ ಮತ್ತೆ ಹುಟ್ಟಿಬರುವ ಪಾಪದ ಅಕುಶಲದ ಧರ್ಮ ವಿಷಯಗಳ ಬಗ್ಗೆ ಗಮನಹರಿಸುತ್ತಾನೆ. ಅವನು ತೊಡೆದುಹಾಕುವುದಿಲ್ಲ. ಅವುಗಳನ್ನು ದೂರ ಮಾಡುವುದಿಲ್ಲ, ಅವುಗಳ ಅಂತ್ಯ ಮಾಡುವುದಿಲ್ಲ. ಅವುಗಳು ಮತ್ತೆ ಮತ್ತೆ ಹುಟ್ಟಿಬರದಿರುವಂತೆ ಮಾಡುವುದಿಲ್ಲ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕದವನಾಗುತ್ತಾನೆ.</p>
    <h2>(ಘ) ಗಾಯಗಳನ್ನು ಮುಚ್ಚದವನಾಗುತ್ತಾನೆ</h2>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಗಾಯಗಳನ್ನು ಮುಚ್ಚದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಕಣ್ಣಿನಿಂದ ಆಕಾರಗಳನ್ನು ಕಂಡು ಯಾವುದೇ ಆಕಾರ ರೂಪದ ಸಾಮಾನ್ಯ ಸಂಕೇತಕ್ಕೂ, ಅದರ ವಿವರ ವಿಶೇಷಕ್ಕೂ ಆಕರ್ಷಿತನಾಗುತ್ತಾನೆ. ಈ ನೋಡುವ ಕಣ್ಣ ಅವಯವವನ್ನು ಹತೋಟಿಯಲ್ಲಿಡದೆ ಅದರಂತೆ ಜೀವಿಸಿದರೆ ದುರಾಶೆ ಮತ್ತು ಖಿನ್ನತೆ, ಪಾಪಕಾರಣವಾದ ಅಕುಶಲ ಮಾನಸಿಕ ಸ್ಥಿತಿಗಳು ಅಧಿಕಾರ ನಡೆಸಬಹುದು. ಅವುಗಳನ್ನು ಹತೋಟಿಯಲ್ಲಿ ಇಟ್ಟುಕೊಂಡು ನಡೆದಾಡುವುದಿಲ್ಲ. ಕಣ್ಣಿನ ಅವಯವದ ನೋಟವನ್ನು ಆರಕ್ಷಿಸುವುದಿಲ್ಲ, ಕಣ್ಣಿನ ಅವಯವದ ಮೇಲೆ ಹತೋಟಿಯನ್ನು ಪಡೆದುಕೊಳ್ಳುವುದಿಲ್ಲ, ಕಿವಿಯಿಂದ ಕೇಳಿದ ಯಾವುದೇ ಶಬ್ದ... ಮೂಗಿನಿಂದ ಗ್ರಹಿಸಿದ ಯಾವುದೇ ವಾಸನೆ... ನಾಲಿಗೆಯಿಂದ ಗ್ರಹಿಸಿದ ಯಾವುದೇ ರಸ... ಶರೀರದಿಂದ ಗಳಿಸಿದ ಯಾವುದೇ ಸ್ಪರ್ಶ... ಮನಸ್ಸಿನಲ್ಲಿನ ಯಾವುದೇ ಸ್ಥಿತಿಯನ್ನು ಅರಿತುಕೊಂಡು ಯಾವುದೇ ಸಾಮಾನ್ಯ ಸಂಕೇತಕ್ಕೂ, ಅದರ ವಿವರ ವಿಶೇಷಕ್ಕೂ ಆಕರ್ಷಿತನಾಗುತ್ತಾನೆ. ಈ ಅರಿಯದ ಮನ ಇಂದ್ರಿಯವನ್ನು ಹತೋಟಿಯಲ್ಲಿಡದೆ ಅದರಂತೆ ಜೀವಿಸಿದರೆ ದುರಾಶೆ ಮತ್ತು ಖಿನ್ನತೆಗಳು ಪಾಪಕಾರಣವಾದ ಅಕುಶಲ ಮಾನಸಿಕ ಸ್ಥಿತಿಗಳು ಅಧಿಕಾರ ನಡೆಸಬಹುದು. ಅವುಗಳನ್ನು ಹತೋಟಿಯಲ್ಲಿಟ್ಟುಕೊಂಡು ನಡೆದಾಡುವುದಿಲ್ಲ. ಮನ ಇಂದ್ರಿಯವನ್ನು ಆರಕ್ಷಿಸುವುದಿಲ್ಲ. ಮನ ಇಂದ್ರಿಯದ ಮೇಲೆ ಹತೋಟಿಯನ್ನು ಪಡೆದುಕೊಳ್ಳುವುದಿಲ್ಲ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಗಾಯಗಳನ್ನು ಮುಚ್ಚದವನಾಗುತ್ತಾನೆ.</p>
    <h2>(ಙ) ಹೊಗೆ ಹಾಯಿಸದವನಾಗುತ್ತಾನೆ</h2>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>“ಭಿಕ್ಷುಗಳೇ, ಹೇಗೆ ಒಬ್ಬ ಭಿಕ್ಷುವು ಹೊಗೆ ಹಾಯಿಸದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ತಾನು ಕೇಳಿದ ರೀತಿಯಲ್ಲಿ ತಾನು ವಿವರವಾಗಿ ತಿಳಿದ ರೀತಿಯಲ್ಲಿ ಧರ್ಮವನ್ನು ಇತರರಿಗೆ ವಿವರವಾಗಿ ತಿಳಿಸದವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಹೊಗೆ ಹಾಯಿಸದವನಾಗುತ್ತಾನೆ.</p>
    <h2>(ಚ) ನೀರಿನಲ್ಲಿ ಹಾದು ಹೋಗುವ ಜಾಗಗಳನ್ನು ತಿಳಿಯದವನಾಗುತ್ತಾನೆ</h2>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>“ಭಿಕ್ಷುಗಳೇ, ಹೇಗೆ ಒಬ್ಬ ಭಿಕ್ಷುವು ನೀರಿನಲ್ಲಿ ಹಾದುಹೋಗುವ ಜಾಗಗಳನ್ನು ತಿಳಿಯದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು, ಬಹಳ ಕೇಳಿ ತಿಳಿದವರು, ಪರಂಪರೆಯನ್ನು ಚೆನ್ನಾಗಿ ಅರಿತವರು, ಧರ್ಮವನ್ನು ಚೆನ್ನಾಗಿ ಅರಿತವರು, ವಿನಯ ಶಿಸ್ತನ್ನು ಚೆನ್ನಾಗಿ ಅರಿತವರು, ಭಿಕ್ಷು, ಭಿಕ್ಷುಣಿಯರ ಸುಶಿಕ್ಷೆಯನ್ನು69 ಚೆನ್ನಾಗಿ ಅರಿತವರು ಯಾರಿದ್ದಾರೋ ಅಂತಹ ಭಿಕ್ಷುಗಳನ್ನು ಕಾಲಕಾಲಕ್ಕೆ ಅವರುಗಳನ್ನು ಸಮೀಪಿಸಿ ಕೇಳಿಕೊಳ್ಳುವುದಿಲ್ಲ, ಪ್ರಶ್ನಿಸುವುದಿಲ್ಲ- ‘ಭದಂತರೇ, ಇದು ಹೇಗೆ? ಇದರ ಅರ್ಥವೇನು?’ ಎಂದು ಅವರು ಆ ಆಯುಷ್ಮಂತನಿಗೆ ಏನನ್ನು ಹೇಳಲಿಲ್ಲವೋ ಅದನ್ನು ವಿವರವಾಗಿ ಹೇಳುವುದಿಲ್ಲ. ಅವರು ಏನನ್ನು ಸರಿಯಾಗಿ ತಿಳಿಸಿಲ್ಲವೋ ಅದನ್ನು ಸವಿವರವಾಗಿ ತಿಳಿಸಿ ಹೇಳುವುದಿಲ್ಲ. ಅವರುಗಳು ಅನೇಕ ವಿಧವಾದ ಧರ್ಮದಲ್ಲಿನ ಸಂದಿಗ್ಧ ವಿಷಯಗಳ ಬಗ್ಗೆ ಅವನ ಸಂಶಯವನ್ನು ದೂರ ಮಾಡುವುದಿಲ್ಲ. ಈ ರೀತಿಯಾಗಿ ಭಿಕ್ಷುಗಳೇ, ಒಬ್ಬ ಭಿಕ್ಷುವು ನೀರಿನಲ್ಲಿ ಹಾದು ಹೋಗುವ ಜಾಗಗಳನ್ನು ತಿಳಿಯದವನಾಗುತ್ತಾನೆ.</p>
    <h2>(ಛ) ಕುಡಿಯುವ ನೀರಿನ ಜಾಗಗಳನ್ನು ತಿಳಿಯದವನಾಗುತ್ತಾನೆ</h2>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಕುಡಿಯುವ ನೀರಿನ ಜಾಗಗಳನ್ನು ತಿಳಿಯದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು, ತಥಾಗತರಿಂದ ಉಪದೇಶಿಸಲ್ಪಟ್ಟ ಧರ್ಮ ಮತ್ತು ವಿನಯ (ಶ್ರಮಣ ಶಿಕ್ಷ)ವನ್ನು ತಿಳಿಸಿದಾಗ ಅದರಿಂದ ಅವನಿಗೆ ಅದರ ಅರ್ಥ ಅನುಭವವೇದ್ಯವಾಗುವುದಿಲ್ಲ. ಅದರ ಧರ್ಮ ವಿಷಯಗಳು ಅನುಭವ ವೇದ್ಯವಾಗುವುದಿಲ್ಲ ಹಾಗು ಧರ್ಮ ಸಂಬಂಧಿಯಾದ ತೃಪ್ತಿ, ಆನಂದಗಳು ಲಭಿಸುವುದಿಲ್ಲ. ಭಿಕ್ಷುಗಳೇ, ಈ ರೀತಿಯಾಗಿ70 ಭಿಕ್ಷುವು ಕುಡಿಯುವ ನೀರಿನ ಜಾಗಗಳನ್ನು ತಿಳಿಯದವನಾಗುತ್ತಾನೆ.</p>
    <h2>(ಜ) ದಾರಿಗಳನ್ನು ತಿಳಿಯದವನಾಗುತ್ತಾನೆ</h2>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ದಾರಿಯನ್ನು ತಿಳಿಯದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಆರ್ಯ ಅಷ್ಠಾಂಗಿಕ ಮಾರ್ಗವನ್ನು ಯಥಾರ್ಥವಾಗಿ ತಿಳಿಯದವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ದಾರಿಯನ್ನು71 ತಿಳಿಯದವನಾಗುತ್ತಾನೆ.</p>
    <h2>(ಝ) ಹುಲ್ಲುಗಾವಲುಗಳನ್ನು ತಿಳಿಯದವನಾಗುತ್ತಾನೆ</h2>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಹುಲ್ಲುಗಾವಲುಗಳನ್ನು ತಿಳಿಯದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಭಿಕ್ಷುವು ನಾಲ್ಕು ಜಾಗರತೆಯ (ನಾಲ್ಕು ಸತಿಪಟ್ಠಾನ) ನೆಲೆಗಳನ್ನು ಯಥಾರ್ಥವಾಗಿ ಅರಿತಿರುವುದಿಲ್ಲ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಹುಲ್ಲುಗಾವಲುಗಳನ್ನು ತಿಳಿಯದವನಾಗುತ್ತಾನೆ.</p>
    <h2>(ಞ) ಎಲ್ಲ ಹಾಲನ್ನು ಕರೆದುಕೊಳ್ಳುವವನಾಗುತ್ತಾನೆ</h2>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಎಲ್ಲ ಹಾಲನ್ನು ಕರೆದುಕೊಳ್ಳುವವನಾಗುತ್ತಾನೆ? ಇಲ್ಲಿ ಗೃಹಸ್ಥರುಗಳು ಶ್ರದ್ಧೆಯಿಂದ ಕಾಷಾಯ ವಸ್ತ್ರ, ಭಿಕ್ಷೆ, ತಂಗುದಾನ ಮತ್ತು ರೋಗಕ್ಕಾಗಿ ಔಷಧೋಪಚಾರಗಳನ್ನು ನೀಡಲು ಆಮಂತ್ರಿಸಿದಾಗ ಅವನು ಅವುಗಳನ್ನು ಸ್ವೀಕರಿಸುವಲ್ಲಿ ಪರಿಮಿತಿ ಇಲ್ಲದವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಎಲ್ಲ ಹಾಲನ್ನು ಕರೆದುಕೊಳ್ಳುವವನಾಗುತ್ತಾನೆ.</p>
    <h2>(ಟ) ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡದವನಾಗುತ್ತಾನೆ</h2>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳಿಗೆ ಹಾಗು ಬಹಳ ಕಾಲದ ಶ್ರಮಣರಿಗೆ ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಭಿಕ್ಷುವು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳಿಗೆ ಹಾಗು ಬಹಳ ಕಾಲದ ಶ್ರಮಣರಿಗೆ, ಸಂಘದ ತಂದೆಯಂತಿರುವವರಿಗೆ ಮತ್ತು ಸಂಘದ ನೇತಾರರಿಗೆ, ಅವರಲ್ಲಿ ಅಂತರಂಗದಲ್ಲಾಗಲಿ ಬಹಿರಂಗದಲ್ಲಾಗಲಿ ದೈಹಿಕ ಕೆಲಸ ಕಾರ್ಯಗಳಲ್ಲಿ ಮೈತ್ರಿಯಿಂದ ವ್ಯವಹರಿಸುವುದಿಲ್ಲ. ಅಂತರಂಗದಲ್ಲಾಗಲಿ ಬಹಿರಂಗದಲ್ಲಾಗಲಿ ಮಾತಿನ ಮೂಲಕ ಕೆಲಸ ಕಾರ್ಯಗಳಲ್ಲಿ ಮೈತ್ರಿಯಿಂದ ವ್ಯವಹರಿಸುವುದಿಲ್ಲ, ಅವರಲ್ಲಿ ಅಂತರಂಗದಲ್ಲಾಗಲಿ ಬಹಿರಂಗದಲ್ಲಾಗಲಿ ಮನಸ್ಸಿನ ಮೂಲಕ ಕೆಲಸ ಕಾರ್ಯಗಳಲ್ಲಿ ಮೈತ್ರಿಯಿಂದ ವ್ಯವಹರಿಸುವುದಿಲ್ಲ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳಿಗೆ, ಬಹಳ ಕಾಲದ ಶ್ರಮಣರಿಗೆ, ಸಂಘದ ತಂದೆಯಂತಿರುವವರಿಗೆ, ಸಂಘದ ನೇತಾರರಿಗೆ ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡದವನಾಗುತ್ತಾನೆ.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>“ಈ ರೀತಿಯಾಗಿ ಭಿಕ್ಷುಗಳೇ, ಈ ಹನ್ನೊಂದು ಬಗೆಯ ಧರ್ಮ ಗುಣಗಳನ್ನು ಭಿಕ್ಷುವು ಹೊಂದಿದ್ದೇ ಆದರೆ ಅವನು ಧರ್ಮ ಮತ್ತು ವಿನಯದಲ್ಲಿ ಬೆಳವಣಿಗೆ, ವೃದ್ಧಿ ಮತ್ತು ಪರಿಪೂರ್ಣತೆಯನ್ನು ಸಾಧಿಸಲಾಗುವುದಿಲ್ಲ.</p>
    <h2>2. ಭವ್ಯವಾದ ಹನ್ನೊಂದು ಬಗೆಯ ಧರ್ಮಗಳು</h2>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>3. “ಭಿಕ್ಷುಗಳೇ, ಭವ್ಯವಾದ ಹನ್ನೊಂದು ಬಗೆಯ ಅಂಗಗಳನ್ನು ಗೋಪಾಲಕನು ಹೊಂದಿದ್ದೇ ಆದರೆ ಹಸು ಮಂದೆಯನ್ನು ಕಾಪಾಡಿಕೊಂಡು ಪಾಲಿಸಿಕೊಂಡು ಬರುವುದಕ್ಕೆ ಆಗುತ್ತದೆ. ಯಾವುವು ಆ ಹನ್ನೊಂದು? ಭಿಕ್ಷುಗಳೇ, ಇವೇ ಆ ಹನ್ನೊಂದು. ಗೋಪಾಲಕನು ಆಕಾರಗಳ ಬಗ್ಗೆ ತಿಳಿದಿರುವುದು, ಅವನು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗಿರುವುದು, ಅವನು ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕುವುದನ್ನು ತಿಳಿದಿರುವುದು, ಅವನು ಗಾಯಗಳನ್ನು ಸರಿ ರೀತಿಯಲ್ಲಿ ಮುಚ್ಚಲು ತಿಳಿದವನಾಗಿರುವುದು, ಅವನು ಹೊಗೆ ಹಾಯಿಸುವುದನ್ನು ತಿಳಿದವನಾಗಿರುವುದು, ಅವನು ನೀರಿನಲ್ಲಿ ಹಾದುಹೋಗುವ ಜಾಗಗಳನ್ನು ಅರಿತವನಾಗಿರುವುದು, ಅವನು ಕುಡಿಯುವ ನೀರಿನ ಜಾಗಗಳನ್ನು ಅರಿತವನಾಗಿರುವುದು, ಅವನು ದಾರಿಗಳನ್ನು ಅರಿತವನಾಗಿರುವುದು, ಅವನು ಹುಲ್ಲುಗಾವಲುಗಳನ್ನು ಅರಿತವನಾಗಿರುವುದು, ಅವನು ಎಲ್ಲ ಹಾಲನ್ನು ಕರೆದುಕೊಳ್ಳದಿರುವುದು, ಅವನು ಹಸು ಮಂದೆಯ ತಂದೆಯಂತಿರುವ ನೇತಾರರು ಆಗಿರುವ ಹೋರಿಗಳಿಗೆ ಹೆಚ್ಚಿನ ಪೆÇೀಷಕ ಪದಾರ್ಥಗಳನ್ನು ನೀಡುವುದು. ಭಿಕ್ಷುಗಳೇ, ಇವೇ ಆ ಭವ್ಯವಾದ ಹನ್ನೊಂದು ಬಗೆಯ ಅಂಗಗಳನ್ನು ಗೋಪಾಲಕನು ಹೊಂದಿದ್ದೇ ಆದರೆ ಹಸುಮಂದೆಯನ್ನು ಕಾಪಾಡಿಕೊಂಡು ಪಾಲಿಸಿಕೊಂಡು ಬರುವುದಕ್ಕೆ ಆಗುತ್ತದೆ. ಭಿಕ್ಷುಗಳೇ, ಇದೇ ರೀತಿಯಾಗಿ ಕೂಡ ಯಾವ ಭಿಕ್ಷುವು ಭವ್ಯವದ ಹನ್ನೊಂದು ಬಗೆಯ ಧರ್ಮ ಗುಣಗಳನ್ನು ಹೊಂದಿದ್ದೇ ಆದರೆ ಅವನು ಧರ್ಮ ಮತ್ತು ವಿನಯದಲ್ಲಿ (ಸುಶಿಕ್ಷೆ), ಬೆಳವಣಿಗೆ, ವೃದ್ಧಿ ಮತ್ತು ಪರಿಪೂರ್ಣತೆಯನ್ನು ಸಾಧಿಸುತ್ತಾನೆ. ಯಾವುವು ಆ ಹನ್ನೊಂದು? ಭಿಕ್ಷುಗಳೇ, ಇವು ಭಿಕ್ಷುವು ಆಕಾರಗಳ ಬಗ್ಗೆ ತಿಳಿದವನಾಗಿರುವುದು, ಅವನು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗಿರುವುದು, ಅವನು ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕುವುದನ್ನು ತಿಳಿದವನಾಗಿರುವುದ, ಅವನು ಗಾಯಗಳನ್ನು ಸರಿ ರೀತಿಯಲ್ಲಿ ಮುಚ್ಚಲು ತಿಳಿದವನಾಗಿರುವುದು, ಅವನು ಹೊಗೆ ಹಾಯಿಸುವುದನ್ನು ತಿಳಿದವನಾಗಿರುವುದು, ಅವನು ನೀರಿನಲ್ಲಿ ಹಾದು ಹೋಗುವ ಜಾಗಗಳನ್ನು ಅರಿತವನಾಗಿರುವುದು, ಅವನು ಕುಡಿಯುವ ನೀರಿನ ಜಾಗಗಳನ್ನು ಅರಿತವನಾಗಿರುವುದು, ಅವನು ದಾರಿಗಳನ್ನು ಅರಿತವನಾಗಿರುವುದು, ಅವನು ಹುಲ್ಲುಗಾವಲುಗಳನ್ನು ಅರಿತವನಾಗಿರುವುದು, ಅವನು ಎಲ್ಲ ಹಾಲನ್ನೂ ಕರೆದುಕೊಳ್ಳದವನಾಗಿರುವುದು, ಅವನು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳಿಗೆ, ಬಹಳ ಕಾಲದ ಶ್ರಮಣರಿಗೆ, ಸಂಘದ ತಂದೆಯಂತಿರುವವರಿಗೆ, ಸಂಘದ ನೇತಾರರಿಗೆ ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡುವವನಾಗಿರುವುದು.</p>
    <h2>(ಕ) ಆಕಾರವನ್ನು ತಿಳಿದವನಾಗುತ್ತಾನೆ</h2>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಆಕಾರವನ್ನು ತಿಳಿದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಇರುವ ಎಲ್ಲ ಆಕಾರಗಳನ್ನೂ ನಾಲ್ಕು ಮಹಾ ಮೂಲ ಸತ್ವಗಳಿಂದ ಕೂಡಿದೆ ಹಾಗು ‘ನಾಲ್ಕು ಮಹಾಮೂಲ ಸತ್ವಗಳಿಂದಲೇ ಹುಟ್ಟಿಬಂದಿದೆ’ ಎಂದು ಯಥಾರ್ಥವಾಗಿ ತಿಳಿಯುತ್ತಾನೆ. ಭಿಕ್ಷುಗಳೇ, ಹೀಗೆ ಭಿಕ್ಷುವು ಆಕಾರಗಳನ್ನು ತಿಳಿದವನಾಗುತ್ತಾನೆ.</p>
    <h2>(ಖ) ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗುತ್ತಾನೆ</h2>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ತನ್ನ ಕಾರ್ಯ ಲಕ್ಷಣದಿಂದ ಮೂರ್ಖನಾಗುತ್ತಾನೆ. ತನ್ನ ಕಾರ್ಯಲಕ್ಷಣದಿಂದ ಪಂಡಿತನಾಗುತ್ತಾನೆ’ ಎಂದು ಯಥಾರ್ಥವಾಗಿ ತಿಳಿಯುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಲಕ್ಷಣಗಳನ್ನು ತಿಳಿಯುವ ಕುಶಲಿಯಾಗುತ್ತಾನೆ.</p>
    <h2>(ಗ) ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕುವವನಾಗುತ್ತಾನೆ</h2>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಕೀಟಗಳ ಮೊಟ್ಟೆಗಳನ್ನು ತೆಗೆದುಹಾಕುವವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಹುಟ್ಟಿರುವ ಕಾಮದ ವಿಚಾರಗಳ ಬಗ್ಗೆ ಗಮನಹರಿಸುವುದಿಲ್ಲ. ಅವನ್ನು ತೊಡೆದು ಹಾಕುತ್ತಾನೆ. ಆ ರೀತಿಯಲ್ಲಿ ಆನಂದಿಸುತ್ತಾನೆ. ಅವುಗಳ ಅಂತ್ಯ ಮಾಡುತ್ತಾನೆ, ಅವುಗಳನ್ನು ಮತ್ತೆ ಹುಟ್ಟಿಬರದಿರುವಂತೆ ಮಾಡುತ್ತಾನೆ. ಹುಟ್ಟಿರುವ ಹಗೆತನದ ವಿಚಾರಗಳನ್ನು... ಹುಟ್ಟಿರುವ ತೊಂದರೆ ಮಾಡುವ ವಿಚಾರಗಳನ್ನು... ಮತ್ತೆ ಮತ್ತೆ ಹುಟ್ಟಿಬರುವ ಪಾಪದ ಅಕುಶಲದ ಧರ್ಮ ವಿಷಯಗಳ ಬಗ್ಗೆ ಗಮನಹರಿಸುವುದಿಲ್ಲ. ಅವನ್ನು ತೊಡೆದುಹಾಕುತ್ತಾನೆ. ಆ ರೀತಿಯಲ್ಲಿ ಆನಂದಿಸುತ್ತಾನೆ. ಅವುಗಳ ಅಂತ್ಯ ಮಾಡುತ್ತಾನೆ. ಅವುಗಳು ಮತ್ತೆ ಮತ್ತೆ ಹುಟ್ಟಿಬರದಿರುವಂತೆ ಮಾಡುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಕೀಟಗಳ ಮೊಟ್ಟೆಯನ್ನು ತೆಗೆದುಹಾಕುವವನಾಗುತ್ತಾನೆ.</p>
    <h2>(ಘ) ಗಾಯಗಳನ್ನು ಮುಚ್ಚಿದವನಾಗುತ್ತಾನೆ</h2>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಗಾಯಗಳನ್ನು ಮುಚ್ಚಿದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಕಣ್ಣಿನಿಂದ ಆಕಾರಗಳನ್ನು ಕಂಡು ಯಾವುದೇ ಆಕಾರ ರೂಪದ ಸಾಮಾನ್ಯ ಸಂಕೇತಕ್ಕೂ, ಅದರ ವಿವರ ವಿಶೇಷಕ್ಕೂ ಆಕರ್ಷಿತನಾಗುವುದಿಲ್ಲ. ಈ ನೋಡುವ ಕಣ್ಣು ಅವಯವವನ್ನು ಹತೋಟಿಯಲ್ಲಿಡದೆ ಅದರಂತೆ ಜೀವಿಸಿದರೆ ದುರಾಶೆ ಮತ್ತು ಖಿನ್ನತೆ ಹಾಗೂ ಪಾಪಕಾರಣವಾದ ಅಕುಶಲ ಮಾನಸಿಕ ಸ್ಥಿತಿಗಳು ಅಧಿಕಾರ ನಡೆಸಬಹುದು. ಆದ್ದರಿಂದ ಅವುಗಳನ್ನು ಹತೋಟಿಯಲ್ಲಿಟ್ಟುಕೊಂಡೇ ನಡೆದಾಡುತ್ತಾನೆ. ಕಣ್ಣಿನ ಅವಯವದ ನೋಟವನ್ನು ಆರಕ್ಷಿಸುತ್ತಾನೆ, ಕಣ್ಣಿನ ಅವಯವದ ಮೇಲೆ ಹತೋಟಿಯನ್ನು ಪಡೆದುಕೊಳ್ಳುತ್ತಾನೆ. ಕಿವಿಯಿಂದ ಕೇಳಿದ ಯಾವುದೇ ಶಬ್ದ... ಮೂಗಿನಿಂದ ಗ್ರಹಿಸಿದ ಯಾವುದೇ ವಾಸನೆ... ನಾಲಿಗೆಯಿಂದ ಗ್ರಹಿಸಿದ ಯಾವುದೇ ರಸ... ಶರೀರದಿಂದ ಗಳಿಸಿದ ಯಾವುದೇ ಸ್ಪರ್ಶ...ಮನಸ್ಸಿನಲ್ಲಿನ ಯಾವುದೇ ಸ್ಥಿತಿಯನ್ನು ಅರಿತುಕೊಂಡು ಯಾವುದೇ ಸಾಮಾನ್ಯ ಸಂಕೇತಕ್ಕೂ, ಅದರ ವಿವರ ವಿಶೇಷಕ್ಕೂ ಆಕರ್ಷಿತನಾಗುವುದಿಲ್ಲ. ಈ ಅರಿಯದ ಮನ ಇಂದ್ರಿಯವನ್ನು ಹತೋಟಿಯಲ್ಲಿಡದೆ ಅದರಂತೆ ಜೀವಿಸಿದರೆ ದುರಾಶೆ ಮತ್ತು ಖಿನ್ನತೆ ಪಾಪಕಾರಣವಾದ ಅಕುಶಲ ಮಾನಸಿಕ ಸ್ಥಿತಿಗಳು ಅಧಿಕಾರ ನಡೆಸಬಹುದು. ಅವುಗಳನ್ನು ಹತೋಟಿಯಲ್ಲಿಟ್ಟುಕೊಂಡೇ ನಡೆದಾಡುತ್ತಾನೆ. ಮನ ಇಂದ್ರಿಯವನ್ನು ಆರಕ್ಷಿಸುತ್ತಾನೆ. ಮನ ಇಂದ್ರಿಯದ ಮೇಲೆ ಹತೋಟಿಯನ್ನು ಪಡೆದುಕೊಳ್ಳುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಗಾಯಗಳನ್ನು ಮುಚ್ಚಿದವನಾಗುತ್ತಾನೆ.</p>
    <h2>(ಙ) ಹೊಗೆ ಹಾಯಿಸದವನಾಗುತ್ತಾನೆ</h2>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>“ಭಿಕ್ಷುಗಳೇ, ಹೇಗೆ ಒಬ್ಬ ಭಿಕ್ಷುವು ಹೊಗೆ ಹಾಯಿಸದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ತಾನು ಕೇಳಿದ ರೀತಿಯಲ್ಲಿ ತಾನು ವಿವರವಾಗಿ ತಿಳಿದ ರೀತಿಯಲ್ಲಿ ಧರ್ಮವನ್ನು ಇತರರಿಗೆ ವಿವರವಾಗಿ ತಿಳಿಸುವವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಹೊಗೆ ಹಾಯಿಸುವವನಾಗುತ್ತಾನೆ.</p>
    <h2>(ಚ) ನೀರಿನಲ್ಲಿ ಹಾದು ಹೋಗುವ ಜಾಗಗಳನ್ನು ತಿಳಿದವನಾಗುತ್ತಾನೆ</h2>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>“ಭಿಕ್ಷುಗಳೇ, ಹೇಗೆ ಒಬ್ಬ ಭಿಕ್ಷುವು ನೀರಿನಲ್ಲಿ ಹಾದುಹೋಗುವ ಜಾಗಗಳನ್ನು ತಿಳಿದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು, ಬಹಳ ಕೇಳಿ ತಿಳಿದವರು, ಪರಂಪರೆಯನ್ನು ಚೆನ್ನಾಗಿ ಅರಿತವರು, ಧರ್ಮವನ್ನು ಚೆನ್ನಾಗಿ ಅರಿತವರು, ವಿನಯ (ಶಿಸ್ತು)ವನ್ನು ಚೆನ್ನಾಗಿ ಅರಿತವರು, ಭಿಕ್ಷು, ಭಿಕ್ಷುಣಿಯರ ಸುಶಿಕ್ಷೆಯನ್ನು (ಮಾತಿಕೆ) ಚೆನ್ನಾಗಿ ಅರಿತವರು ಯಾರಿದ್ದಾರೋ ಅಂತಹ ಭಿಕ್ಷುಗಳನ್ನು ಕಾಲಕಾಲಕ್ಕೆ ಅವರುಗಳನ್ನು ಸಮೀಪಿಸಿ ಕೇಳಿಕೊಳ್ಳುತ್ತಾನೆ, ಪ್ರಶ್ನಿಸುತ್ತಾನೆ- ‘ಭಂತೆ, ಇದು ಹೇಗೆ? ಇದರ ಅರ್ಥವೇನು?’ ಎಂದು. ಅವರು ಆ ಆಯುಷ್ಮಂತನಿಗೆ ಆವರೆಗೆ ಏನನ್ನು ಹೇಳಲಿಲ್ಲವೋ ಅದನ್ನು ವಿವರವಾಗಿ ಹೇಳುತ್ತಾರೆ, ಅವರು ಏನನ್ನು ಸರಿಯಾಗಿ ತಿಳಿಸಿಲ್ಲವೋ ಅದನ್ನು ಸವಿವರವಾಗಿ ತಿಳಿಸಿ ಹೇಳುತ್ತಾರೆ. ಅವರುಗಳು ಅನೇಕ ವಿಧವಾದ ಧರ್ಮದಲ್ಲಿನ ಸಂದಿಗ್ಧ ವಿಷಯಗಳ ಬಗ್ಗೆ ಅವನ ಸಂಶಯವನ್ನು ದೂರ ಮಾಡುತ್ತಾರೆ. ಈ ರೀತಿಯಾಗಿ ಭಿಕ್ಷುಗಳೇ, ಒಬ್ಬ ಭಿಕ್ಷುವು ನೀರಿನಲ್ಲಿ ಹಾದು ಹೋಗುವ ಜಾಗಗಳನ್ನು ತಿಳಿದವನಾಗುತ್ತಾನೆ.</p>
    <h2>(ಛ) ಕುಡಿಯುವ ನೀರಿನ ಜಾಗಗಳನ್ನು ತಿಳಿದವನಾಗುತ್ತಾನೆ</h2>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಕುಡಿಯುವ ನೀರಿನ ಜಾಗಗಳನ್ನು ತಿಳಿಯದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ತಥಾಗತರಿಂದ ಉಪದೇಶಿಸಲ್ಪಟ್ಟ ಧರ್ಮ ಮತ್ತು ವಿನಯ (ಶ್ರಮಣ ಶಿಕ್ಷ)ವನ್ನು ತಿಳಿಸಿದಾಗ ಅದರಿಂದ ಅವನಿಗೆ ಅದರ ಅರ್ಥ ಅನುಭವ ವೇದ್ಯವಾಗುತ್ತದೆ. ಅದರ ಧರ್ಮ ವಿಷಯಗಳು ಅನುಭವ ವೇದ್ಯವಾಗುತ್ತವೆ. ಹಾಗು ಧರ್ಮ ಸಂಬಂಧಿಯಾದ ತೃಪ್ತಿ ಆನಂದಗಳು ಲಭಿಸುವುತ್ತವೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಕುಡಿಯುವ ನೀರಿನ ಜಾಗಗಳನ್ನು ತಿಳಿದವನಾಗುತ್ತಾನೆ.</p>
    <h2>(ಜ) ದಾರಿಗಳನ್ನು ತಿಳಿದವನಾಗುತ್ತಾನೆ</h2>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ದಾರಿಗಳನ್ನು ತಿಳಿದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಒಬ್ಬ ಭಿಕ್ಷುವು ಆರ್ಯ ಅಷ್ಠಾಂಗಿಕ ಮಾರ್ಗವನ್ನು ಯಥಾರ್ಥವಾಗಿ ತಿಳಿದವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ದಾರಿಯನ್ನು ತಿಳಿದವನಾಗುತ್ತಾನೆ.</p>
    <h2>(ಝ) ಹುಲ್ಲುಗಾವಲುಗಳನ್ನು ತಿಳಿದವನಾಗುತ್ತಾನೆ</h2>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಹುಲ್ಲುಗಾವಲುಗಳನ್ನು ತಿಳಿದವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಭಿಕ್ಷುವು ನಾಲ್ಕು ಜಾಗರತೆಯ (ನಾಲ್ಕು ಸತಿಪಟ್ಠಾನ) ನೆಲೆಗಳನ್ನು ಯಥಾರ್ಥವಾಗಿ ಅರಿತಿರುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಹುಲ್ಲುಗಾವಲುಗಳನ್ನು ತಿಳಿದವನಾಗುತ್ತಾನೆ.</p>
    <h2>(ಞ) ಎಲ್ಲ ಹಾಲನ್ನು ಕರೆದುಕೊಳ್ಳದವನಾಗುತ್ತಾನೆ</h2>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಎಲ್ಲ ಹಾಲನ್ನು ಕರೆದುಕೊಳ್ಳದವನಾಗುತ್ತಾನೆ? ಇಲ್ಲಿ ಗೃಹಸ್ಥರುಗಳು ಶ್ರದ್ಧೆಯಿಂದ ಕಾಷಾಯ ವಸ್ತ್ರ, ಭಿಕ್ಷೆ, ತಂಗುದಾಣ ಮತ್ತು ರೋಗಕ್ಕಾಗಿ ಔಷಧೋಪಚಾರಗಳನ್ನು ನೀಡಲು ಆಮಂತ್ರಿಸಿದಾಗ ಅವನು ಅವುಗಳನ್ನು ಸ್ವೀಕರಿಸುವಲ್ಲಿ ಪರಿಮಿತಿ ಉಳ್ಳವನಾಗುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಎಲ್ಲ ಹಾಲನ್ನು ಕರೆದುಕೊಳ್ಳದವನಾಗುತ್ತಾನೆ.</p>
    <h2>(ಟ) ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡುವವನಾಗುತ್ತಾನೆ</h2>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>“ಭಿಕ್ಷುಗಳೇ, ಹೇಗೆ ಭಿಕ್ಷುವು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳು ಹಾಗು ಬಹಳ ಕಾಲದ ಶ್ರಮಣರಿಗೆ ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡುವವನಾಗುತ್ತಾನೆ? ಭಿಕ್ಷುಗಳೇ, ಇಲ್ಲಿ ಭಿಕ್ಷುವು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳು ಹಾಗು ಬಹಳ ಕಾಲದ ಶ್ರಮಣರಿಗೆ, ಸಂಘದ ತಂದೆಯಂತಿರುವವರಿಗೆ ಮತ್ತು ಸಂಘದ ನೇತಾರರಿಗೆ, ಅವರಲ್ಲಿ ಅಂತರಂಗದಲ್ಲಾಗಲಿ ಬಹಿರಂಗದಲ್ಲಾಗಲಿ ದೈಹಿಕ ಕೆಲಸ ಕಾರ್ಯಗಳಲ್ಲಿ ಮೈತ್ರಿಯಿಂದ ವ್ಯವಹರಿಸುತ್ತಾನೆ. ಅಂತರಂಗದಲ್ಲಾಗಲಿ ಬಹಿರಂಗದಲ್ಲಾಗಲಿ ಮಾತಿನ ಮೂಲಕ ಕೆಲಸ ಕಾರ್ಯಗಳಲ್ಲಿ ಮೈತ್ರಿಯಿಂದ ವ್ಯವಹರಿಸುತ್ತಾನೆ. ಅವರಲ್ಲಿ ಅಂತರಂಗದಲ್ಲಾಗಲಿ ಬಹಿರಂಗದಲ್ಲಾಗಲಿ ಮನಸ್ಸಿನ ಮೂಲಕ ಕೆಲಸ ಕಾರ್ಯಗಳಲ್ಲಿ ಮೈತ್ರಿಯಿಂದ ವ್ಯವಹರಿಸುತ್ತಾನೆ. ಭಿಕ್ಷುಗಳೇ, ಈ ರೀತಿಯಾಗಿ ಭಿಕ್ಷುವು ಹಿರಿಯ ಮತ್ತು ಜ್ಞಾನಿ ಭಿಕ್ಷುಗಳಿಗೆ, ಬಹಳ ಕಾಲದ ಶ್ರಮಣರಿಗೆ, ಸಂಘದ ತಂದೆಯಂತಿರುವವರಿಗೆ, ಸಂಘದ ನೇತಾರರಿಗೆ ಹೆಚ್ಚಿನ ಗೌರವ ಮತ್ತು ದಾನಗಳನ್ನು ನೀಡುವವನಾಗುತ್ತಾನೆ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>“ಭಿಕ್ಷುಗಳೇ, ಈ ಹನ್ನೊಂದು ಬಗೆಯ ಧರ್ಮಗುಣಗಳನ್ನು ಭಿಕ್ಷುವು ಹೊಂದಿದ್ದೇ ಆದರೆ, ಅವನು ಧರ್ಮ ಮತ್ತು ವಿನಯದಲ್ಲಿ ಬೆಳವಣಿಗೆ, ವೃದ್ಧಿ ಮತ್ತು ಪರಿಪೂರ್ಣತೆಯನ್ನು ಸಾಧಿಸುತ್ತಾನೆ” ಎಂದು.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಭಗವಾನರು ಹೀಗೆ ಹೇಳಿದರು. ಸ್ಫೂರ್ತಿ ಪಡೆದ ಆ ಭಿಕ್ಷುಗಳು ಭಗವಾನರ ಮಾತಿಗೆ ಆನಂದಗೊಂಡರು.</p>
    <h2>ಇಲ್ಲಿಗೆ ಮಹಾಗೋಪಾಲಕ ಸುತ್ತ ಮುಗಿಯಿತು.</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>