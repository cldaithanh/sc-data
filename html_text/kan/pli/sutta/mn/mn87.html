<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 87: ಪಿಯಜಾತಿಕ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn87' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ರಾಜವರ್ಗ</li>
      </ul>
      <h1 class='sutta-title'>87. ಪಿಯಜಾತಿಕ ಸುತ್ತ</h1>
    </header>

    <h2>ಪಿಯಜಾತಿಕ ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಮಯದಲ್ಲಿ ಭಗವಾನರು ಸಾವತ್ಥಿಯ ಜೇತವನದ ಅನಾಥಪಿಂಡಿಕಾರಾಮದಲ್ಲಿ ತಂಗಿದ್ದರು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಆ ಸಂದರ್ಭದಲ್ಲೇ ಗೃಹಸ್ಥನೊಬ್ಬನ ಪ್ರೀತಿಯ ಏಕಮಾತ್ರ ಪುತ್ರನು ತೀರಿಹೋದನು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಮಗನ ಸಾವಿನ ನಂತರ ಅವನಿಗೆ ಕೆಲಸದ ಮೇಲೆ ಊಟದ ಮೇಲೆ ಆಸಕ್ತಿಯೇ ಹೋಯಿತು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಸ್ಮಶಾನಕ್ಕೆ ಹೋಗಿ ನನ್ನ ಏಕಮಾತ್ರ ಪುತ್ರನೇ ಎಲ್ಲಿರುವೆ? ನನ್ನ ಏಕಮಾತ್ರ ಪುತ್ರನೇ ಎಲ್ಲಿರುವೆ? ಎಂದು ಅಳುತ್ತಿದ್ದ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಇಂತಹ ಸ್ಥಿತಿಯಲ್ಲಿದ್ದ ಗೃಹಸ್ಥನು ಭಗವಾನರ ಬಳಿಸಾರಿ, ಅವರಿಗೆ ಗೌರವವನ್ನು ಸಲ್ಲಿಸಿ ಒಂದುಕಡೆ ಕುಳಿತನು. ಆಗ ಭಗವಾನರು ಅವನಿಗೆ ಹೇಳಿದರು:</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಗೃಹಸ್ಥನೇ ನಿನ್ನ ಇಂದ್ರಿಯಗಳು ಸ್ವಾಸ್ಥ್ಯ ಚಿತ್ತದಿಂದ ಬಂದವುಗಳಾಗಿಲ್ಲ. ನಿನ್ನ ಇಂದ್ರಿಯಗಳು ಭ್ರಮೆಗೊಳಗಾಗಿವೆ.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಭಂತೆ, ನನ್ನ ಏಕಮಾತ್ರ ಪ್ರೀತಿಯ ಪುತ್ರನು ಸತ್ತುಹೋಗಿರುವುದರಿಂದ ಇಂದ್ರಿಯಗಳು ಭ್ರಮಾಧೀನವಾಗದೆ ಇರಲು ಹೇಗೆ ಸಾಧ್ಯ?</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಅವನು ಸತ್ತು ಹೋದಂದಿನಿಂದ ಕೆಲಸದ ಮೇಲೆ, ಊಟದ ಮೇಲೆ ಆಸಕ್ತಿಯೇ ಹೋಯಿತು. ನಾನು ಸ್ಮಶಾನಕ್ಕೆ ಹೋಗಿ ನನ್ನ ಏಕಮಾತ್ರ ಪುತ್ರನೆ ಎಲ್ಲಿರುವೆ? ನನ್ನ ಏಕಮಾತ್ರ ಪುತ್ರನೆ ಎಲ್ಲಿರುವೆ? ಎಂದು ಅಳುತ್ತಿದ್ದೇನೆ.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>2. ಅದು ಹಾಗೆಯೇ ಗೃಹಸ್ಥನೆ, ಅದು ಹಾಗೆಯೇ!</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಶೋಕ, ವೇದನೆ, ನೋವು, ದುಃಖ, ಬೇಸರ ಇವು ಪ್ರಿಯರಿಂದಲೇ ಹುಟ್ಟಿ, ಪ್ರಿಯರಿಂದಲೇ ಮೇಲೇಳುತ್ತವೆ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಭಂತೆ, ಶೋಕ ವೇದನೆ ನೋವು ದುಃಖ ಬೇಸರ ಇವು ಪ್ರಿಯರಿಂದಲೇ ಹುಟ್ಟಿ ಪ್ರಿಯರಿಂದಲೇ ಮೇಲೇಳುತ್ತವೆಂದು ಯಾರಾದರೂ ಎಂದಾದರೂ ಯೋಚಿಸಿದ್ದಾರೆಯೇ?</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಭಂತೆ, ಆನಂದ ಸಂತೋಷಗಳು ಪ್ರಿಯರಿಂದ ಹುಟ್ಟಿ ಪ್ರಿಯರಿಂದಲೇ ಮೇಲೇಳುತ್ತವೆ ಎಂದು ಹೇಳಿ ಭಗವಾನರ ಮಾತುಗಳಿಂದ ಅತೃಪ್ತಿ ಹೊಂದಿ ಅವನ್ನು ಒಪ್ಪದೆ ಆ ಗೃಹಸ್ಥನು ಕುಳಿತಲ್ಲಿಂದ ಎದ್ದು ನಿರ್ಗಮಿಸಿದನು.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಅದೇ ಸಮಯದಲ್ಲಿ ಭಗವಾನರಿದ್ದ ಸ್ಥಳದಿಂದ ಸ್ವಲ್ಪದೂರದಲ್ಲೇ ಕೆಲವು ಜೂಜುಕೋರರು ಪಗಡೆಯಾಗುತ್ತಿದ್ದರು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಈ ಗೃಹಸ್ಥನು ಅವರಲ್ಲಿಗೆ ಹೋಗಿ ಹೀಗೆ ಹೇಳಿದನು: ಮಾನ್ಯರೇ, ನಾನು ಈಗತಾನೆ ಸಮಣ ಗೌತಮರ ಬಳಿ ಹೋಗಿ ಗೌರವವನ್ನು ಸೂಚಿಸಿ ಒಂದುಕಡೆ ಕುಳಿತಿದ್ದೆ. ನಾನು ಹೀಗೆ ಕುಳಿತಮೇಲೆ ಸಮಣ ಗೌತಮರು ನನಗೆ ಹೀಗೆ ಹೇಳಿದರು: ಗೃಹಸ್ಥನೆ... ನಿನ್ನ ಇಂದ್ರಿಯಗಳು ಸ್ವಾಸ್ಥ್ಯ ಚಿತ್ತದಿಂದ ಬಂದವುಗಳಾಗಿಲ್ಲ. ನಿನ್ನ ಇಂದ್ರಿಯಗಳು ಭ್ರಮೆಗಳಿಗೊಳಗಾಗಿವೆ... (ಸಂಭಾಷಣೆಯನ್ನು ಮೇಲಿನಂತೆ ಪುನರುಚ್ಚರಿಸಿ...) ಭಂತೆ, ಆನಂದ ಸಂತೋಷಗಳು ಪ್ರಿಯರಿಂದ ಹುಟ್ಟಿ ಪ್ರಿಯರಿಂದಲೇ ಮೇಲೇಳುತ್ತವೆ. ಹೀಗೆ, ನಾನು ಭಗವಾನರ ಮಾತುಗಳಿಂದ ಅತೃಪ್ತಿ ಹೊಂದಿ ಅವನ್ನು ಒಪ್ಪದೆ ಕುಳಿತಲ್ಲಿಂದ ಎದ್ದು ನಿರ್ಗಮಿಸಿದೆ.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಅದು ಹಾಗೆಯೇ, ಗೃಹಸ್ಥನೆ, ಅದು ಹಾಗೆಯೇ! ಆನಂದ ಮತ್ತು ಸಂತೋಷಗಳು ಪ್ರಿಯರಿಂದಲೇ ಹುಟ್ಟುತ್ತವೆ ಮತ್ತು ಪ್ರಿಯರಿಂದಲೇ ಮೇಲೇಳುತ್ತವೆ.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಆಗ ಗೃಹಸ್ಥನು ತಾನೇ ಯೋಚಿಸಿದ: ನಾನು ಜೂಜುಕೋರರ ಮಾತನ್ನು ಒಪ್ಪುತ್ತೇನೆ.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಕೊನೆಗೆ ಈ ಕಥಾವಸ್ತು ರಾಜನ ಅರಮನೆಗೆ ಹೋಯಿತು.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>3. ಆಗ ಕೋಸಲದ ರಾಜ ಪಸೇನದಿಯು ರಾಣಿ ಮಲ್ಲಿಕಾದೇವಿಗೆ ಹೇಳಿದನು:</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಮಲ್ಲಿಕಾ, ಸಮಣ ಗೌತಮರು ಹೀಗೆ ಹೇಳಿದ್ದಾರೆ:</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಶೋಕ ವೇದನೆ ನೋವು ದುಃಖ ಬೇಸರ ಇವು ಪ್ರಿಯರಿಂದಲೇ ಹುಟ್ಟಿ ಪ್ರಿಯರಿಂದಲೇ ಮೇಲೇಳುತ್ತವೆ.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಇದನ್ನು ಭಗವಾನರು ಹೇಳಿದ್ದರೆ, ಅದು ಹಾಗೆಯೇ ಮಹಾರಾಜರೇ ಎಂದಳು ಮಲ್ಲಿಕಾ</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>ಸಮಣ ಗೌತಮರು ಏನೇ ಹೇಳಲಿ, ಅದನ್ನು ಮಲ್ಲಿಕಾಳು ಹೀಗೆ ಅನುಮೋದಿಸುತ್ತಾಳೆ:</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಮಹಾರಾಜರೆ, ಭಗವಾನರು ಹಾಗೆ ಹೇಳಿದ್ದರೆ, ಅದು ಹಾಗೆಯೇ ಆಗುತ್ತದೆ. ಹೀಗೆ ಒಬ್ಬ ಶಿಷ್ಯನು ತನ್ನ ಆಚಾರ್ಯನು ಹೇಳಿದ್ದೆಲ್ಲಕ್ಕೂ ಹೌದು ಹಾಗೆಯೇ ಆಚಾರ್ಯರೆ, ಹೌದು ಹಾಗೆಯೇ ಎನ್ನುವಂತೆ. ಹಾಗೆಯೇ ಮಲ್ಲಿಕಾ ನೀನು ಹಾಗೆಯೇ, ಸಮಣ ಗೌತಮರು ಏನೇ ಹೇಳಿದರೂ ಅದೆಲ್ಲವನ್ನು ಸರಿ ಎಂದು ಹೀಗೆ ಹೇಳುವೆ: ಮಹಾರಾಜರೆ, ಭಗವಾನರು ಹಾಗೆ ಹೇಳಿದ್ದಾರೆಂದ ಮೇಲೆ ಅದು ಹಾಗೆಯೇ ಆಗಿರುತ್ತದೆ.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>ಹೊರಟು ಹೋಗು, ಮಲ್ಲಿಕಾ, ಹಾಳಾಗಿ ಹೋಗು.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಆಗ ರಾಣಿ ಮಲ್ಲಿಕಾದೇವಿ ಬ್ರಾಹ್ಮಣ ನಾಳಿಜಂಘನನ್ನು ಕುರಿತು ಹೀಗೆ ಹೇಳಿದಳು:</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ಬ್ರಾಹ್ಮಣ ಬಾ ಇಲ್ಲಿ. ನೀನು ಭಗವಾನರ ಬಳಿ ಹೋಗಿ ನಾನು ಹೇಳಿದೆನೆಂದು ಅವರ ಪಾದಗಳ ಮೇಲೆ ಶಿರಸಾ ವಂದಿಸಿ ಬಾಧೆಗಳಿಲ್ಲದೆ, ಆತಂಕಗಳಿಲ್ಲದೆ, ತೊಂದರೆಗಳಿಲ್ಲದೆ ಇರುವಿರೇ ಎಂದು ಮತ್ತು ಆರೋಗ್ಯವಂತರಾಗಿ, ಬಲಯುತರಾಗಿ ಅನುಕೂಲಕರವಾಗಿ ಇರುವಿರೆ ಎಂದು ಹೀಗೆ ವಿಚಾರಿಸು: ಪೂಜ್ಯರೆ, ರಾಣಿ ಮಲ್ಲಿಕಾದೇವಿಯವರು ಭಗವಾನರ ಪಾದಗಳಿಗೆ ಶಿರಸಾ ವಂದಿಸಿ, ಭಗವಾನರು ಭಾಧೆಗಳಿಲ್ಲದೆ, ಆತಂಕಗಳಿಲ್ಲದೆ, ತೊಂದರೆಗಳಿಲ್ಲದೆ ಇರುವಿರೆ ಮತ್ತು ಆರೋಗ್ಯಸಂತರಾಗಿ ಬಲಯುತರಾಗಿ ಅನುಕೂಲಕರವಾಗಿ ಇರುವಿರೆ ಎಂದು ವಿಚಾರಿಸಿದ್ದಾರೆ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>ಆಮೇಲೆ ಹೀಗೆ ಹೇಳು:</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಪೂಜ್ಯರೇ, ಶೋಕ ವೇದನೆ ನೋವು ದುಃಖ ಬೇಸರ ಇವು ಪ್ರಿಯರಿಂದಲೆ ಹುಟ್ಟಿ ಪ್ರಿಯರಿಂದಲೇ ಮೇಲೇಳುತ್ತದೆ ಎಂಬ ಮಾತುಗಳು ಭಗವಾನರಿಂದಲೇ ಬಂದುವೇ?</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ಭಗವಾನರು ಇದಕ್ಕೆ ಏನು ಉತ್ತರಿಸುತ್ತಾರೆಂಬುದನ್ನು ಚೆನ್ನಾಗಿ ತಿಳಿದು ನನಗೆ ವರದಿ ಮಾಡು; ಕಾರಣ ತಥಾಗತರು ಅಸತ್ಯವನ್ನು ನುಡಿಯುವುದಿಲ್ಲ.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಹಾಗೆಯೇ ಆಗಲಿ ಮಾತೆ ಎಂದು ಬ್ರಾಹ್ಮಣನು ನುಡಿದು ಭಗವಾನರ ಬಳಿ ಸಾರಿ ಸಂತೋಷದಿಂದ ಮಾತುಕತೆಯಾಡಿ ಕುಶಲ ಕೇಳಿದ ಬಳಿಕ ಒಂದುಕಡೆ ಕುಳಿತು ಹೀಗೆ ಹೇಳಿದನು:</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a></p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>ಪೂಜ್ಯರೆ, ಶೋಕ, ವೇದನೆ, ನೋವು, ದುಃಖ, ಬೇಸರ-ಇವುಗಳು ಪ್ರಿಯರಾದವರಿಂದಲೇ ಹುಟ್ಟಿ ಪ್ರಿಯರಾದವರಿಂದಲೇ ಮೇಲೇಳುತ್ತವೆ ಎಂಬ ಮಾತುಗಳನ್ನು ಭಗವಾನರೇ ನುಡಿದರೆ?</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>4. ಹೌದು ಬ್ರಾಹ್ಮಣ; ಹೌದು!</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಶೋಕ, ವೇದನೆ ನೋವು, ದುಃಖ, ಬೇಸರ ಇವೆಲ್ಲ ಪ್ರಿಯರಾದವರಿಂದಲೆ ಹುಟ್ಟಿ ಪ್ರಿಯರಿಂದಲೇ ಮೇಲೇಳುತ್ತವೆ.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ಬ್ರಾಹ್ಮಣನೆ, ಶೋಕ, ವೇದನೆ, ನೋವು, ದುಃಖ, ಬೇಸರ ಇವೆಲ್ಲ ಹೇಗೆ ಪ್ರಿಯರಾದವರಿಂದಲೇ ಹುಟ್ಟಿ ಪ್ರಿಯರಾದವರಿಂದಲೇ ಮೇಲೇಳುತ್ತವೆ ಎಂಬುದನ್ನು ಇದರಿಂದ ತಿಳಿಯಬಹುದು.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ಹಿಂದೆ ಒಮ್ಮೆ ಈ ಸಾವತ್ಥಿಯಲ್ಲೇ ಒಬ್ಬ ಹೆಣ್ಣು ಮಗಳಿದ್ದಳು. ಅವಳ ತಾಯಿ ತೀರಿಹೋದಳು.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ತನ್ನ ತಾಯಿಯ ಸಾವಿನಿಂದ ಅವಳು ಹುಚ್ಚಿಯಾದಳು, ಮನಸ್ಸು ಅಸ್ವಸ್ಥವಾಯಿತು, ಬೀದಿ ಬೀದಿಗಳಲ್ಲಿ, ಗಲ್ಲಿ ಗಲ್ಲಿಗಳಲ್ಲಿ ಸುತ್ತುತ್ತಾ, ನನ್ನ ತಾಯಿಯನ್ನು ನೋಡಿದಿರೇನು? ನನ್ನ ತಾಯಿಯನ್ನು ನೋಡಿದಿರೇನು? ಎಂದು ಕೇಳುತ್ತಿದ್ದಳು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>5. ಇದರಿಂದ ಅರ್ಥಮಾಡಿಕೊಳ್ಳಬಹುದು; ಶೋಕ, ವೇದನೆ, ನೋವು, ದುಃಖ, ಬೇಸರಗಳೆಲ್ಲ ಹೇಗೆ ಪ್ರಿಯರಾದವರಿಂದಲೇ ಹುಟ್ಟಿ ಪ್ರಿಯರಾದವರಿಂದಲೇ ಬೆಳೆದವು ಎಂಬುದನ್ನು.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಒಮ್ಮೆ ಇದೇ ಸಾವತ್ಥಿಯಲ್ಲಿ ಹಿಂದೆ ಒಬ್ಬ ಹೆಣ್ಣುಮಗಳ ತಂದೆ ತೀರಿಹೋದನು... ಸೋದರಿ ತೀರಿಹೋದಳು... ಮಗ ತೀರಿಹೋದನು... ಮಗಳು ತೀರಿಹೋದಳು... ಗಂಡ ತೀರಿಹೋದನು. ತನ್ನ ಗಂಡ ಸತ್ತುದರಿಂದ ಅವಳು ಹುಚ್ಚಿಯಾದಳು, ಮನಸ್ಸಿನ ಸ್ವಾಸ್ಥ್ಯ ಹೋಯಿತು. ಬೀದಿ ಬೀದಿಗಳಲ್ಲಿ ಗಲ್ಲಿ ಗಲ್ಲಿಗಳಲ್ಲಿ ಅಲೆಯುತ್ತಾ ನನ್ನ ಗಂಡನನ್ನು ನೋಡಿದಿರೇನು? ನನ್ನ ಗಂಡನನ್ನು ನೋಡಿದಿರೇನು? ಎಂದು ಕೇಳುತ್ತಿದ್ದಳು.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>6. ಇದರಿಂದ ಹೀಗೂ ಅರ್ಥಮಾಡಿಕೊಳ್ಳಬಹುದು. ಹೇಗೆ ಶೋಕ, ವೇದನೆ, ನೋವು, ದುಃಖ, ಬೇಸರ ಇವೆಲ್ಲವೂ ಪ್ರಿಯರಾದವರಿಂದಲೇ ಹುಟ್ಟಿ ಪ್ರಿಯರಾದವರಿಂದಲೇ ಬೆಳೆಯುತ್ತವೆ ಎಂದು.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a></p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a></p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ಒಮ್ಮೆ ಇದೇ ಸಾವತ್ಥಿಯಲ್ಲಿಯೇ ಹಿಂದೆ ಒಬ್ಬ ಪುರುಷನಿದ್ದನು; ಅವನ ತಾಯಿ ತೀರಿಹೋದಳು... ಅವನ ತಂದೆ ತೀರಿಹೋದನು... ಅವನ ಸೋದರ ತೀರಿ ಹೋದನು... ಅವನ ಸೋದರಿ ತೀರಿಹೋದಳು... ಅವನ ಮಗ ತೀರಿಹೋದನು... ಅವನ ಮಗಳು ತೀರಿಹೋದಳು... ಅವನ ಹೆಂಡತಿ ತೀರಿಹೋದಳು. ಅವನ ಹೆಂಡತಿಯ ಸಾವಿನಿಂದಾಗಿ ಅವನು ಹುಚ್ಚನಾದನು, ಮನಸ್ಸಿನ ಸ್ವಾಸ್ಥ್ಯ ಕಳೆದುಕೊಂಡನು. ಬೀದಿ ಬೀದಿಗಳಲ್ಲಿ ಗಲ್ಲಿ ಗಲ್ಲಿಗಳಲ್ಲಿ ಅಲೆಯುತ್ತಾ ನೀವು ನನ್ನ ಹೆಂಡತಿಯನ್ನು ನೋಡಿದಿರೇನು? ನೀವು ನನ್ನ ಹೆಂಡತಿಯನ್ನು ನೋಡಿದಿರೇನು ಎಂದು ಕೇಳುತ್ತಿದ್ದ.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>7. ಇದರಿಂದ ಹೀಗೆ ಅರ್ಥಮಾಡಿಕೊಳ್ಳಬಹುದು, ಹೇಗೆ ಶೋಕ, ವೇದನೆ, ನೋವು, ದುಃಖ, ಬೇಸರಗಳು ಪ್ರಿಯರಾದವರಿಂದಲೇ ಹುಟ್ಟುತ್ತವೆ ಮತ್ತು ಪ್ರಿಯರಾದವರಿಂದಲೇ ಬೆಳೆಯುತ್ತವೆ ಎಂಬುದನ್ನು.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>ಒಮ್ಮೆ ಇದೇ ಸಾವತ್ಥಿಯಲ್ಲಿ ಒಬ್ಬ ಹೆಣ್ಣು ಮಗಳಿದ್ದಳು, ಅವಳು ತನ್ನ ಬಂಧುಗಳ ಮನೆಗೆ ಹೋಗಿ ಉಳಿದುಕೊಂಡಳು. ಬಂಧುಗಳು ಅವಳಿಗೆ ಗಂಡನನ್ನು ವಿಚ್ಛೇದಿಸುವಂತೆ ಮತ್ತು ಅವಳನ್ನು ಅವಳು ಒಪ್ಪದಿರುವ ಇನ್ನೊಬ್ಬನಿಗೆ ಕೊಡುವಂತೆ ಇಚ್ಛಿಸಿದರು. ಆಗ ಆ ಹೆಣ್ಣು ಮಗಳು ತನ್ನ ಗಂಡನಿಗೆ ಹೇಳಿದಳು: ಆರ್ಯಪುತ್ರ, ನನ್ನ ಈ ಬಂಧುಗಳು, ನಿನ್ನಿಂದ ವಿಚ್ಛೇದನ ಕೊಡಿಸಿ ನಾನು ಇಷ್ಟಪಡದಿರುವ ಇನ್ನೊಬ್ಬರಿಗೆ ಕೊಡಲು ಇಚ್ಛಿಸಿದ್ದಾರೆ. ಆಗ ಆ ಮನುಷ್ಯ ನಾವು ಮುಂದಿನ ಜನ್ಮದಲ್ಲಾದರೂ ಒಟ್ಟಿಗೆ ಇರಬಹುದೆಂದು ಯೋಚಿಸಿ ಅವಳನ್ನು ಎರಡಾಗಿ ತುಂಡರಿಸಿ ತಾನೂ ಆತ್ಮಹತ್ಯೆ ಮಾಡಿಕೊಂಡನು.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>ಇದರಿಂದ ಏನು ಅರ್ಥ ಮಾಡಿಕೊಳ್ಳಬಹುದೆಂದರೆ ಶೋಕ, ವೇದನೆ, ನೋವು, ದುಃಖ, ಬೇಸರ ಇವೆಲ್ಲಾ ಹೇಗೆ ಪ್ರಿಯರಾದವರಿಂದಲೇ ಹುಟ್ಟಿ ಪ್ರಿಯರಾದವರಿಂದಲೇ ಬೆಳೆಯುತ್ತವೆ ಎಂದು.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>8. ಹೀಗೆ ಬ್ರಾಹ್ಮಣ ನಾಳಿಜಂಘನು ಭಗವಾನರ ಮಾತುಗಳಿಂದ ಅಭಿನಂದಿತನೂ ಅನುಮೋದಿತನೂ ಆಗಿ ತನ್ನ ಆಸನದಿಂದ ಎದ್ದು ರಾಣಿ ಮಲ್ಲಿಕಾದೇವಿಯ ಬಳಿ ಹೋಗಿ ಭಗವಾನರೊಂದಿಗೆ ನಡೆದ ಎಲ್ಲ ಸಂವಾದವನ್ನು ವರದಿ ಮಾಡಿದನು.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ಆನಂತರ ರಾಣಿ ಮಲ್ಲಿಕಾದೇವಿ ಕೋಸಲ ರಾಜ ಪಸೇನದಿಯ ಬಳಿ ಸಾರಿ ಕೇಳಿದಳು: ನೀವೇನೆನ್ನುವಿರಿ, ಮಹಾರಾಜರೆ? ನಿಮಗೆ ರಾಜಕುಮಾರಿ ವಜಿರಿ ಪ್ರಿಯಳೆ?</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>ಹೌದು ಮಲ್ಲಿಕಾ, ರಾಜಕುಮಾರಿ ವಜಿರಿ ನನಗೆ ಪ್ರಿಯಳು.</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>ನೀವೇನೆನ್ನುವಿರಿ, ಮಹಾರಾಜರೆ? ಒಂದುವೇಳೆ ಕುಮಾರಿ ವಜಿರೆಗೆ ವಿಪರಿಣಾಮ59 (ಗಂಭೀರ ಕಾಯಿಲೆ ಅಥವಾ ಸಾವು) ಸಂಭವಿಸಿದರೆ ಅದರಿಂದ ನಿಮ್ಮಲ್ಲಿ ಶೋಕ ವೇದನೆ ನೋವು ದುಃಖ ಬೇಸರ ಉಂಟಾಗುವುದೇ?</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>ಕುಮಾರಿ ವಜಿರಿಗೆ ವಿಪರಿಣಾಮವೇನಾದರೂ ಸಂಭವಿಸಿದರೆ ಅದು ನನ್ನ ಜೀವನದ ಮೇಲೂ ಪರಿಣಾಮವನ್ನುಂಟು ಮಾಡುತ್ತದೆ. ಶೋಕ, ವೇದನೆ, ನೋವು, ದುಃಖ, ಬೇಸರಗಳು ನನ್ನಲ್ಲಿ ಉಂಟಾಗದೆ ಇರಲು ಸಾಧ್ಯವೇ?</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಮಹಾರಾಜರೆ, ಈ ಕಾರಣಕ್ಕಾಗಿಯೇ ಜ್ಞಾನಿಗಳೂ ದಾರ್ಶನಿಕರೂ ಅರ್ಹತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಹೇಳಿದ್ದು: ಶೋಕ, ವೇದನೆ, ನೋವು, ದುಃಖ, ಬೇಸರ ಇವುಗಳು ಪ್ರಿಯರಿಂದಲೇ ಹುಟ್ಟುತ್ತವೆ ಮತ್ತು ಪ್ರಿಯರಿಂದಲೇ ಉಂಟಾಗುತ್ತವೆ.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>9. ನೀವೇನೆನ್ನುವಿರಿ ಮಹಾರಾಜರೆ? ಕ್ಷತ್ರಿಯಳಾದ ರಾಣಿ ವಾಸಭಾಳು ನಿಮಗೆ ಪ್ರಿಯಳೇನು?... ಕ್ಷತ್ರಿಯನಾದ ಸೇನಾಪತಿ ವಿಧುಧಬ್ಬನು ನಿಮಗೆ ಪ್ರಿಯವೇನು?... ನಾನು ನಿಮಗೆ ಪ್ರಿಯಳೇನು?... ಕಾಶಿ ಮತ್ತು ಕೋಸಲಗಳು ನಿಮಗೆ ಪ್ರಿಯವೆ?60</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>ಹೌದು ಮಲ್ಲಿಕಾ, ಕಾಶಿ ಕೋಸಲಗಳು ನನಗೆ ಪ್ರಿಯ. ನಾವು ಪೂಸಿಕೊಳ್ಳುವ ಕಾಶಿಚಂದನ ಮತ್ತು ನಾವು ಧರಿಸುವ ಮಾಲಗಂಧ ವಿಲೇಪನಗಳು ಕಾಶಿ ಕೋಸಲಗಳಿಂದಲೇ ಬರುತ್ತವೆ.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>ನೀವೇನೆನ್ನುವಿರಿ, ಮಹಾರಾಜರೇ? ಒಂದುವೇಳೆ ಕಾಶಿ ಕೋಸಲಗಳಲ್ಲಿ ವಿಪರಿಣಾಮವಾದರೆ ನಿಮಗೆ ಶೋಕ, ವೇದನೆ, ನೋವು, ದುಃಖ, ಬೇಸರಗಳು ಆಗುವುವೇ?</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>ಕಾಶಿ ಕೋಸಲಗಳಲ್ಲಿ ಏನಾದರೂ ವಿಪರಿಣಾಮ (ಹೆಚ್ಚು ಕಮ್ಮಿ)ಗಳು ಏನಾದರೂ ಆದರೆ ಅದು ನನ್ನ ಬದುಕಿನಲ್ಲಿ ವಿಪರಿಣಾಮವನ್ನುಂಟುಮಾಡದೆ ಇರುತ್ತದೆಯೇ?</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>ಮಹಾರಾಜರೆ, ಈ ಕಾರಣಕ್ಕಾಗಿಯೇ ಜ್ಞಾನಿಗಳು ದಾರ್ಶನಿಕರೂ ಅರ್ಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಹೀಗೆ ಹೇಳಿದ್ದು: ಶೋಕ, ವೇದನೆ, ನೋವು, ದುಃಖ, ಬೇಸರಗಳು ಪ್ರಿಯರಿಂದಲೇ ಹುಟ್ಟುತ್ತವೆ ಮತ್ತು ಪ್ರಿಯರಿಂದಲೇ ಮೇಲೇಳುತ್ತವೆ.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a></p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a></p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a></p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>ಆಶ್ಚರ್ಯ ಮಲ್ಲಿಕಾ, ಅದ್ಭುತ ಮಲ್ಲಿಕಾ, ಭಗವಾನರು ಪ್ರಜ್ಞೆಯಿಂದ ಆಳಕ್ಕೆ ಹೋಗಿ ಸಂಶೋಧಿಸುತ್ತಾರೆ, ಪ್ರಜ್ಞೆಯಿಂದ ದರ್ಶಿಸುತ್ತಾರೆ. ಮಲ್ಲಿಕಾ ಬಾ, ಆಚಮನಕ್ಕಾಗಿ ನೀರನ್ನು ಕೊಡು61.</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>ಆನಂತರ ಕೋಸಲ ರಾಜ ಪಸೇನದಿಯು ತನ್ನ ಸ್ಥಳದಿಂದ ಎದ್ದು ಉತ್ತರೀಯವನ್ನು ಸರಿಮಾಡಿಕೊಂಡು ಭಗವಾನರತ್ತ ಗೌರವದಿಂದ ಕೈಗಳನ್ನು ಎತ್ತಿ ಪ್ರಣಾಮಗಳನ್ನು ಸಲ್ಲಿಸಿ ಮೂರುಸಾರಿ ಉಚ್ಚರಿಸಿದನು; ಭಗವಂತನೂ ಅರಹಂತನೂ ಆದ ಸಮ್ಮಾಸಂಬುದ್ಧನಿಗೆ ನಮನಗಳು! ಭಗವಂತನೂ ಅರಹಂತನೂ ಆದ ಸಮ್ಮಾಸಂಬುದ್ಧನಿಗೆ ನಮನಗಳು! ಭಗವಂತನೂ ಅರಹಂತನೂ ಆದ ಸಮ್ಮಾಸಂಬುದ್ಧನಿಗೆ ನಮನಗಳು!</p>
    <h2>ಇಲ್ಲಿಗೆ ಪಿಯಜಾತಿಕ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>