<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 43: ಮಹಾವೇದಲ್ಲ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn43' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಚೂಳಯಮಕ ವರ್ಗ</li>
      </ul>
      <h1 class='sutta-title'>43. ಮಹಾವೇದಲ್ಲ ಸುತ್ತ</h1>
    </header>

    <h2>1. ಯಾವ ಕಾರಣದಿಂದಾಗಿ ದುಷ್ಪ್ರಜ್ಞ ಅಥವಾ ಪ್ರಜ್ಞಾವಂತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಭಗವಾನರು ಸಾವತ್ಥಿಯ ಅನಾಥಪಿಂಡಿಕನ ಜೇತವನದಲ್ಲಿ ತಂಗಿದ್ದರು. ಆಗ ಆಯುಷ್ಮಂತ ಮಹಾಕೊಟ್ಟಿಕರು ಸಾಯಂಕಾಲದ ಸಮಯದಲ್ಲಿ ಧ್ಯಾನದಿಂದ ಎದ್ದನಂತರ ಆಯುಷ್ಮಂತ ಸಾರಿಪುತ್ರರು ಎಲ್ಲಿದ್ದರೋ ಅಲ್ಲಿಗೆ ಬಂದರು. ಬಂದನಂತರ ಆಯುಷ್ಮಂತ ಸಾರಿಪುತ್ರರೊಂದಿಗೆ ಕುಶಲ ಮಾತಾಡಿದರು.132 ಕುಶಲದ ಮಾತುಕತೆ ಮುಗಿಸಿದ ಬಳಿಕ ಒಂದೆಡೆ ಕುಳಿತರು. ಒಂದೆಡೆ ಕುಳಿತ ಮೇಲೆ ಆಯುಷ್ಮಂತ ಮಹಾಕೊಟ್ಠಿಕರು ಆಯುಷ್ಮಂತ ಸಾರಿಪುತ್ರರಿಗೆ ಹೀಗೆ ಹೇಳಿದರು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“ಆಯುಷ್ಮಂತ! ದುಷ್ಪ್ರಜ್ಞ, ದುಷ್ಪ್ರಜ್ಞ ಎಂದು ಹೇಳುತ್ತಾರೆ. ಆಯುಷ್ಮಂತರೇ, ಯಾವ ಕಾರಣದಿಂದಾಗಿ ಒಬ್ಬನನ್ನು ದುಷ್ಪ್ರಜ್ಞ ಎಂದು ಹೇಳುತ್ತಾರೆ?” ಎಂದು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>“ಆಯುಷ್ಮಂತ, ಅವನು ತಿಳಿಯುವುದಿಲ್ಲ, ತಿಳಿಯುವುದಿಲ್ಲ, ಅಂಥವನನ್ನು ದುಷ್ಪ್ರಜ್ಞ ಎಂದು ಹೇಳುತ್ತಾರೆ.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಯಾವುದನ್ನು ತಿಳಿಯುವುದಿಲ್ಲ? ಇದೇ ದುಃಖ ಎಂಬುದಾಗಿ ತಿಳಿಯುವುದಿಲ್ಲ. ಇದೇ ದುಃಖದ ಹುಟ್ಟು ಎಂದು ತಿಳಿಯುವುದಿಲ್ಲ, ಇದೇ ದುಃಖದ ನಿರೋಧ ಎಂಬುದಾಗಿ ತಿಳಿಯುವುದಿಲ್ಲ. ಇದೇ ದುಃಖ ನಿರೋಧಕ್ಕೆ ಒಯ್ಯುವ ಮಾರ್ಗ ಎಂಬುದಾಗಿ ತಿಳಿಯುವುದಿಲ್ಲ. ಆಯುಷ್ಮಂತ (ಅವನು) ತಿಳಿಯುವುದಿಲ್ಲ, ತಿಳಿಯುವುದಿಲ್ಲ, ಆದ್ದರಿಂದ ದುಷ್ಪ್ರಜ್ಞ ಎಂದು ಹೇಳುತ್ತಾರೆ” ಎಂದು.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>2. “ಆಯುಷ್ಮಂತ ಸಾಧು” ಎಂದು. ಆಯುಷ್ಮಂತ ಮಹಾಕೊಟ್ಠಿಕರು ಆಯುಷ್ಮಂತ ಸಾರಿಪುತ್ರರ ಮಾತುಗಳಿಂದ ಸಂತೋಷಗೊಂಡು ಅಭಿನಂದಿಸುತ್ತ ಆಯುಷ್ಮಂತ, ಪ್ರಜ್ಞಾವಂತ ಪ್ರಜ್ಞಾವಂತ ಎಂದು ಹೇಳುತ್ತಾರೆ. ಆಯುಷ್ಮಂತ, ಯಾವ ಕಾರಣದಿಂದಾಗಿ ಪ್ರಜ್ಞಾವಂತ ಎಂದು ಹೇಳುತ್ತಾರೆ?” ಎಂದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a></p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>“ಆಯುಷ್ಮಂತ, ಅವನು ದರ್ಶನವುಳ್ಳವನು, ದರ್ಶನವುಳ್ಳವನು. ಆದ್ದರಿಂದ ಪ್ರಜ್ಞಾವಂತ ಎಂದು ಹೇಳುತ್ತಾರೆ.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಯಾವುದರ ದರ್ಶನ? ಇದೇ ದುಃಖ ಎಂಬ ದರ್ಶನವುಳ್ಳವನು, ಇದೇ ದುಃಖದ ಹುಟ್ಟು ಎಂಬ ದರ್ಶನವುಳ್ಳವನು. ಇದೇ ದುಃಖ ನಿರೋಧ ಎಂಬ ದರ್ಶನವುಳ್ಳವನು. ಇದೇ ದುಃಖ ನಿರೋಧಕ್ಕೆ ಒಯ್ಯುವ ಮಾರ್ಗ ಎಂಬ ದರ್ಶನವುಳ್ಳವನು. ಆಯುಷ್ಮಂತ, ದರ್ಶನವುಳ್ಳವನು, ದರ್ಶನವುಳ್ಳವನು ಆದ್ದರಿಂದ ಪ್ರಜ್ಞಾವಂತ133 ಎಂದು ಹೇಳುತ್ತಾರೆ” ಎಂದು.</p>
    <h2>2. ವೇದನಾ-ಸಂಜ್ಞಾ-ವಿಞ್ಞಾನಗಳ ನಾನಾ ಕಾರಣಗಳು</h2>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>“ಆಯುಷ್ಮಂತ, ವಿಞ್ಞಾನ-ವಿಞ್ಞಾನ ಎಂದು ಹೇಳುತ್ತಾರೆ. ಆಯುಷ್ಮಂತ ಯಾವ ಕಾರಣದಿಂದಾಗಿ ತಿಳಿವು ಎಂದು ಹೇಳುತ್ತಾರೆ” ಎಂದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>“ಆಯುಷ್ಮಂತ, ತಿಳಿಯುತ್ತಾನೆ, ಅರಿಯುತ್ತಾನೆ. ಆದ್ದರಿಂದ ವಿಞ್ಞಾನ ಎಂದು ಹೇಳುತ್ತಾರೆ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಯಾವುದರ ಅರಿವು? ಇದು ಸುಖ ಎಂದು ಅರಿಯುತ್ತಾನೆ, ಇದು ದುಃಖ ಎಂದು ಅರಿಯುತ್ತಾನೆ, ಇದು ದುಃಖವೂ ಅಲ್ಲದ್ದು, ಸುಖವೂ ಅಲ್ಲದ್ದು ಎಂದು ಅರಿಯುತ್ತಾನೆ; ಆಯುಷ್ಮಂತ, ಅರಿಯುತ್ತಾನೆ, ಅರಿಯುತ್ತಾನೆ. ಆದ್ದರಿಂದ ವಿಞ್ಞಾನ ಎಂದು ಹೇಳುತ್ತಾರೆ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>“ಆಯುಷ್ಮಂತ, ಇದು ಪ್ರಜ್ಞೆ ಮತ್ತು ಇದು ವಿಞ್ಞಾನ ವಿಷಯಗಳು ಒಂದಾಗಿವೆಯೇ ಅಥವಾ ಬೇರೆ ಬೇರೆಯಾಗಿವೆಯೇ? ಈ ವಿಷಯಗಳನ್ನು ಒಂದರಿಂದ ಒಂದನ್ನು ವಿಭಜಿಸಿ ಅವುಗಳಿಗಿರುವ ಅಂತರ ವ್ಯತ್ಯಾಸ ವಿವರಿಸಲು ಸಾಧ್ಯವೇ?” ಎಂದು.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>“ಆಯುಷ್ಮಂತ, ಇದು ಪ್ರಜ್ಞೆ ಮತ್ತು ಇದು ಅರಿವು- ಈ ವಿಷಯಗಳು ಒಂದೇ, ಅವು ಬೇರೆ ಬೇರೆಯಾಗಿಲ್ಲ. ಈ ವಿಷಯಗಳನ್ನು ಒಂದರಿಂದ ಒಂದನ್ನು ಬೇರ್ಪಡಿಸಿ, ಒಂದರಿಂದ ಒಂದನ್ನು ವಿಭಜಿಸಿ ಅವುಗಳಿಗಿರುವ ಅಂತರ ವ್ಯತ್ಯಾಸವನ್ನು ವಿವರಿಸಲು ಸಾಧ್ಯವಿಲ್ಲ. ಆಯುಷ್ಮಂತ, ಯಾವುದನ್ನು ತಿಳಿಯುತ್ತಾನೋ ಅದನ್ನು ಅರಿಯುತ್ತಾನೆ, ಯಾವುದನ್ನು ಅರಿಯುತ್ತಾನೋ ಅದನ್ನು ತಿಳಿಯುತ್ತಾನೆ. ಆದ್ದರಿಂದ ಈ ವಿಷಯಗಳು ಒಂದಾಗಿವೆ. ಅವು ಬೇರೆ ಬೇರೆಯಾಗಿಲ್ಲ. ಈ ವಿಷಯಗಳನ್ನು ಒಂದರಿಂದ ಒಂದನ್ನು ಬೇರ್ಪಡಿಸಿ, ಒಂದರಿಂದ ಒಂದನ್ನು ವಿಭಜಿಸಿ ಅವುಗಳಿಗಿರುವ ಅಂತರ ವ್ಯತ್ಯಾಸವನ್ನು ವಿವರಿಸಲು ಸಾಧ್ಯವಿಲ್ಲ”136 ಎಂದು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>“ಆಯುಷ್ಮಂತ, ಇದು ಪ್ರಜ್ಞೆ ಮತ್ತು ಇದು ಅರಿವು. ಈ ವಿಷಯಗಳು ಒಂದಾಗಿವೆ. ಅವು ಬೇರೆ ಬೇರೆಯಾಗಿಲ್ಲ, ಹಾಗಿದ್ದರೆ ಅವುಗಳಿಗಿರುವ ಅಂತರ ವ್ಯತ್ಯಾಸವೇನು?” ಎಂದು.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>“ಆಯುಷ್ಮಂತ, ಇದು ಪ್ರಜ್ಞೆ, ಇದು ಅರಿವು. ಈ ವಿಷಯಗಳು ಒಂದಾಗಿವೆ, ಅವು ಬೇರೆ ಬೇರೆಯಾಗಿಲ್ಲ. ಪ್ರಜ್ಞೆಯು ಭಾವಾಭಿವೃದ್ಧಿವುಳ್ಳದ್ದು, ವಿಞ್ಞಾನ ಗೋಚರಿಸುವಂಥದ್ದು. ಇದೇ ಇವುಗಳಿಗಿರುವ ವ್ಯತ್ಯಾಸ”137 ಎಂದು.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>3. “ಆಯುಷ್ಮಂತ, (ಸಂ)ವೇದನೆ, ಅನುಭವ ಎಂದು ಹೇಳುತ್ತಾರೆ, ಆಯುಷ್ಮಂತ ಯಾವ ಕಾರಣಕ್ಕಾಗಿ ಅನುಭವ ಇದೆ ಎಂದು ಹೇಳುತ್ತಾರೆ” ಎಂದು.ಆಯುಷ್ಮಂತ ಅನುಭವಿಸುತ್ತಾನೆ, ಅನುಭವಿಸುತ್ತಾನೆ. ಆದ್ದರಿಂದ ಅನುಭವ ಇದೆ ಎಂದು ಹೇಳುತ್ತಾರೆ. ಯಾವುದನ್ನು ಅನುಭವಿಸುತ್ತಾನೆ? ಸುಖವನ್ನು ಅನುಭವಿಸುತ್ತಾನೆ, ದುಃಖವನ್ನು ಅನುಭವಿಸುತ್ತಾನೆ. ದುಃಖವೂ ಅಲ್ಲದ್ದನ್ನು, ಸುಖವೂ ಅಲ್ಲದ್ದನ್ನು ಅನುಭವಿಸುತ್ತಾನೆ. ಆಯುಷ್ಮಂತ, ಅನುಭವಿಸುತ್ತಾನೆ, ಅನುಭವಿಸುತ್ತಾನೆ. ಆದ್ದರಿಂದ ಅನುಭವ (ಸಂ)ವೇದನೆ ಇದೆ ಎಂದು ಹೇಳುತ್ತಾರೆ” ಎಂದು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a></p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a></p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>“ಆಯುಷ್ಮಂತ, ಸಂಜ್ಞಾ, ಗುರುತಿಸುವಿಕೆ ಎಂದು ಹೇಳುತ್ತಾರೆ. ಆಯುಷ್ಮಂತ, ಯಾವ ಕಾರಣಕ್ಕಾಗಿ ಗುರುತಿಸುವಿಕೆ ಇದೆ ಎಂದು ಹೇಳುತ್ತಾರೆ?” ಎಂದು.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>“ಆಯುಷ್ಮಂತ, ಗುರುತಿಸುತ್ತಾನೆ, ಗುರುತಿಸುತ್ತಾನೆ. ಆದ್ದರಿಂದ ಗುರುತಿಸುವಿಕೆ ಎಂದು ಹೇಳುತ್ತಾರೆ.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಯಾವುದನ್ನು ಗುರುತಿಸುತ್ತಾನೆ? ನೀಲಿಯನ್ನು ಗುರುತಿಸುತ್ತಾನೆ, ಹಳದಿಯನ್ನು ಗುರುತಿಸುತ್ತಾನೆ, ಕೆಂಪನ್ನು ಗುರುತಿಸುತ್ತಾನೆ. ಬಿಳಿಯನ್ನು ಗುರುತಿಸುತ್ತಾನೆ. ಆಯುಷ್ಮಂತ, ಗುರುತಿಸುತ್ತಾನೆ, ಗುರುತಿಸುತ್ತಾನೆ.139 ಆದ್ದರಿಂದ ಗುರುತಿಸುವಿಕೆ ಇದೆ ಎಂದು ಹೇಳುತ್ತಾರೆ” ಎಂದು.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>“ಆಯುಷ್ಮಂತ ಇದೇ ಅನುಭವ (ಸಂ)ವೇದನಾ ಮತ್ತು ಇದೇ (ಸಂಜ್ಞೆ) ಗುರುತಿಸುವಿಕೆ ಮತ್ತು ಇದೇ (ವಿಞ್ಞಾನ) ಅರಿವು. ಈ ವಿಷಯಗಳು ಒಂದಾಗಿವೆಯೇ ಅಥವಾ ಬೇರೆ ಬೇರೆಯಾಗಿವೆಯೇ? ಈ ವಿಷಯಗಳನ್ನು ಒಂದರಿಂದ ಒಂದನ್ನು ಬೇರ್ಪಡಿಸಿ, ಒಂದರಿಂದ ಒಂದನ್ನು ವಿಭಜಿಸಿ ವಿವರಿಸಲು ಸಾಧ್ಯವಿಲ್ಲ. ಆಯುಷ್ಮಂತ, ಯಾವುದನ್ನು ಅನುಭವಿಸುತ್ತಾನೋ ಅದನ್ನು ಗುರುತಿಸುತ್ತಾನೆ. ಯಾವುದನ್ನು ಗುರುತಿಸುತ್ತಾನೋ ಅದನ್ನು ಅರಿಯುತ್ತಾನೆ. ಆದ್ದರಿಂದ ಈ ವಿಷಯಗಳು ಒಂದಾಗಿವೆ. ಬೇರೆ ಬೇರೆಯಾಗಿಲ್ಲ. ಈ ವಿಷಯಗಳನ್ನು ಒಂದರಿಂದ ಒಂದನ್ನು ಬೇರ್ಪಡಿಸಿ, ಒಂದರಿಂದ ಒಂದನ್ನು ವಿಭಜಿಸಿ ವಿವರಿಸಲು ಸಾಧ್ಯವಿಲ್ಲ.140</p>
    <h2>3. ಮಾನಸಿಕ ಅರಿವಿನಿಂದ ಏನನ್ನು ತಿಳಿಯಬಹುದು?</h2>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>4. “ಆಯುಷ್ಮಂತ, ಐದು ಇಂದ್ರಿಯಗಳಿಂದ ಹೊರತಾದ ಪರಿಶುದ್ದ ಮಾನಸಿಕ ಅರಿವಿನಿಂದ ಏನನ್ನು ತಿಳಿಯಬಹುದು? ಎಂದು.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>“ಆಯುಷ್ಮಂತ, ಐದು ಇಂದ್ರಿಯಗಳಿಂದ ಹೊರತಾದ ಪರಿಶುದ್ಧ ಮಾನಸಿಕ ಅರಿವಿನಿಂದ ‘ಆಕಾಶವು ಅನಂತವಾಗಿದೆ’ ಎಂದು ಆಕಾಸಾನಂಚಾಯತನವನ್ನು ತಿಳಿಯಬಹುದು; ‘ಅರಿವು ಅನಂತವಾಗಿದೆ’ ಎಂದು ವಿಞ್ಞಾನಂಚಾಯತನವನ್ನು ತಿಳಿಯಬಹುದು; ‘ಏನೂ ಇಲ್ಲ’ ಎಂದು ಅಕಿಂಚಞ್ಞಾಯತನವನ್ನು ತಿಳಿಯಬಹುದು”141 ಎಂದು.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>“ಆಯುಷ್ಮಂತ, ಅರಿಯಬಹುದಾದ ಧರ್ಮವಿಷಯವನ್ನು ಹೇಗೆ ತಿಳಿಯಬಹುದು? ಎಂದು.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>“ಆಯುಷ್ಮಂತ, ಅರಿಯಬಹುದಾದ ಧರ್ಮ ವಿಷಯವನ್ನು ಪ್ರಜ್ಞೆಯ ಕಣ್ಣಿನಿಂದ ತಿಳಿಯಬಹುದು”142 ಎಂದು.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>“ಆಯುಷ್ಮಂತ, ಪ್ರಜ್ಞೆ ಎನ್ನುವುದರ ಅರ್ಥವೇನು?” ಎಂದು.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>“ಆಯುಷ್ಮಂತ ಪ್ರಜ್ಞೆ ಎಂದರೆ ಸಾಕ್ಷಾತ್ ದರ್ಶನ ಮಾಡುವುದು, ಪರಿಪೂರ್ಣವಾಗಿ ದರ್ಶನ ಮಾಡುವುದು ಮತ್ತು ಪೂರ್ಣವಾಗಿ ತೊಡೆದು ಹಾಕುವುದು ಎಂದು ಅರ್ಥ”143 ಎಂದು.</p>
    <h2>4. ಸಮ್ಯಕ್ ದೃಷ್ಟಿ</h2>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>5. “ಆಯುಷ್ಮಂತ, ಸಮ್ಯಕ್ ದೃಷ್ಟಿ ಹುಟ್ಟುವುದಕ್ಕೆ ಕಾರಣಗಳೇನು?” ಎಂದು.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>“ಆಯುಷ್ಮಂತ, ಸಮ್ಯಕ್ ದೃಷ್ಟಿ ಹುಟ್ಟುವುದಕ್ಕೆ ಎರಡು ಕಾರಣಗಳು. ಇನ್ನೊಬ್ಬರು ಧ್ವನಿ ಮತ್ತು ಜಾಗೃತ ಮನಸ್ಥಿತಿ, ಆಯುಷ್ಮಂತ. ಸಮ್ಯಕ್‍ದೃಷ್ಟಿ ಹುಟ್ಟುವುದಕ್ಕೆ ಆ ಎರಡು ಕಾರಣಗಳು”144 ಎಂದು.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>“ಆಯುಷ್ಮಂತ, ಇಂಥಹ ಸಮ್ಯಕ್ ದೃಷ್ಟಿಯಿಂದ ಒದಗಿಬರಬಹುದಾದ ಚಿತ್ತವಿಮುಕ್ತಿ ಫಲ ಮತ್ತು ಚಿತ್ತವಿಮುಕ್ತಿ ಫಲದಿಂದ ಒದಗುವ ಉಪಯೋಗ, ಹಾಗು ಪ್ರಜ್ಞೆವಿಮುಕ್ತಿ, ಫಲ ಮತ್ತು ಪ್ರಜ್ಞೆ ವಿಮುಕ್ತಿ ಫಲದಿಂದ ಒದಗುವ ಉಪಯೋಗ ಎಷ್ಟು ಬಗೆಯಲ್ಲಿ ಆಗುತ್ತದೆ?” ಎಂದು.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>“ಆಯುಷ್ಮಂತ, ಇಂತಹ ಸಮ್ಯಕ್ ದೃಷ್ಟಿಯಿಂದ ಒದಗಿಬರಬಹುದಾದ ಚಿತ್ತವಿಮುಕ್ತಿ ಫಲ ಮತ್ತು ಚಿತ್ತವಿಮುಕ್ತಿ ಫಲದಿಂದ ಒದಗುವ ಉಪಯೋಗ, ಹಾಗು ಪ್ರಜ್ಞಾ ವಿಮುಕ್ತಿಯ ಫಲ ಮತ್ತು ಪ್ರಜ್ಞಾ ವಿಮುಕ್ತಿಯಿಂದ ಒದಗುವ ಉಪಯೋಗ ಐದು ಬಗೆಯಲ್ಲಿ ಆಗುತ್ತದೆ. ಆಯುಷ್ಮಂತ, ಇಲ್ಲಿ ಸಮ್ಯಕ್ ದೃಷ್ಟಿಯು ಚಾರಿತ್ರ್ಯದಿಂದ ಬರುತ್ತದೆ. ಆಯುಷ್ಮಂತ, ಇಲ್ಲಿ ಸಮ್ಯಕ್ ದೃಷ್ಟಿಯು ಚಾರಿತ್ರ್ಯದಿಂದ ಬರುತ್ತದೆ, ಕೇಳವುದರಿಂದ ಬರುತ್ತದೆ, ಮಾತುಕತೆಯಿಂದ ಬರುತ್ತದೆ, ಶಾಂತಿಯಿಂದ ಬರುತ್ತದೆ (ವಿಪಸ್ಸನ) ವಿಶೇಷದರ್ಶನದಿಂದ ಬರುತ್ತದೆ. ಆಯುಷ್ಮಂತ, ಇಂಥಹ ಸಮ್ಯಕ್ ದೃಷ್ಟಿಯಿಂದ ಒದಗಿಬರಬಹುದಾದ ಚಿತ್ತವಿಮುಕ್ತಿ ಫಲ ಮತ್ತು ಪ್ರಜ್ಞಾವಿಮುಕ್ತಿ ಫಲದಿಂದ ಒದಗುವ ಉಪಯೋಗ ಐದು ಬಗೆಯಲ್ಲಿ ಆಗುತ್ತದೆ”145 ಎಂದು.</p>
    <h2>5. ಮುಂದಿನ ಮರುಹುಟ್ಟುಗಳು</h2>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>6. “ಆಯುಷ್ಮಂತ, ಎಷ್ಟು ರೀತಿಯ ಜೀವ ಸಂಭವ ಇವೆ?” ಎಂದು.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>“ಆಯುಷ್ಮಂತ ಮೂರು ರೀತಿಯ ಜೀವ ಸಂಭವ ಇವೆ- ಕಾಮ ಸಂಭವ, ರೂಪ ಸಂಭವ, ಅರೂಪ ಸಂಭವ” ಎಂದು.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>“ಆಯುಷ್ಮಂತ ಮತ್ತೆ ಹೇಗೆ ಮುಂದಿನ ಮರುಹುಟ್ಟುಗಳು ಅಗುತ್ತವೆ?” ಎಂದು.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>“ಆಯುಷ್ಮಂತ ಜೀವಿಗಳ (ಸತ್ವಗಳ) ಅಜ್ಞಾನದ ತಡೆಯಿಂದಾಗಿ, ತೃಷ್ಣೆಯ ಸಂಕೋಲೆಯಿಂದಾಗಿ ಅಲ್ಲಲ್ಲಿ ಅನುಭವಿಸುವುದರಿಂದ ಈ ರೀತಿಯ ಮುಂದಿನ ಮರುಹುಟ್ಟುಗಳು ಆಗುತ್ತವೆ”146 ಎಂದು.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>“ಆಯುಷ್ಮಂತ, ಮತ್ತೆ ಹೇಗೆ ಮುಂದಿನ ಮರುಹುಟ್ಟುಗಳು ಬರುವುದಿಲ್ಲ?” ಎಂದು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>“ಆಯುಷ್ಮಂತ, ಅಜ್ಞಾನವನ್ನು ಅಳಿಸಿ, ಜ್ಞಾನ ಉಂಟಾದ ಮೇಲೆ, ತೃಷ್ಣೆಯನ್ನು ನಿರೋಧಿಸಿದ ಮೇಲೆ ಈ ರೀತಿಯ ಮುಂದಿನ ಮರು ಹುಟ್ಟುಗಳು ಆಗುವುದಿಲ್ಲ” ಎಂದು.</p>
    <h2>6. ಸಮಾಧಿಯ ಮೊದಲ ಹಂತ</h2>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>7. “ಆಯುಷ್ಮಂತ, ಸಮಾಧಿಯ ಮೊದಲ ಹಂತ ಎಂದರೇನು?” ಎಂದು.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>“ಆಯುಷ್ಮಂತ, ಇಲ್ಲಿ ಭಿಕ್ಷುವು ಕಾಮವನ್ನು ದಾಟಿದವನಾಗಿ, ಅಕುಶಲ ಧರ್ಮಗಳನ್ನು ದಾಟಿದವನಾಗಿ, ಸವಿತರ್ಕನಾಗಿ ಸವಿಚಾರನಾಗಿ ಏಕಾಂತತೆಯಿಂದ ಹುಟ್ಟಿದ ಆನಂದ ಮತ್ತು ಸುಖದಿಂದ ಕೂಡಿದ ಸಮಾಧಿಯ ಮೊದಲ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆಯುಷ್ಮಂತ, ಇದಕ್ಕೆ ಹೇಳುತ್ತಾರೆ ಸಮಾಧಿಯ ಮೊದಲ ಹಂತ” ಎಂದು.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>“ಆಯುಷ್ಮಂತ, ಸಮಾಧಿಯ ಮೊದಲ ಹಂತಕ್ಕೆ ಎಷ್ಟು ಅಂಗಗಳಿವೆ?” ಎಂದು.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>“ಆಯುಷ್ಮಂತ, ಸಮಾಧಿಯ ಮೊದಲ ಹಂತಕ್ಕೆ ಐದು ಅಂಗಗಳಿವೆ. ಆಯುಷ್ಮಂತ, ಈ ಸಮಾಧಿಯ ಮೊದಲ ಹಂತದಲ್ಲಿ ಭಿಕ್ಷುವಿಗೆ ಮನಸ್ಸನ್ನು ಒಂದೇ ಧ್ಯಾನ ವಿಷಯದ ಮೇಲೆ ಕೇಂದ್ರೀಕರಿಸುವ, ಹಾಗೆಯೇ ಬಹುಕಾಲ ಉಳಿಯುವ, ಅದರಿಂದ ಒದಗುವ ಆನಂದ, ಸುಖ ಮತ್ತು ಚಿತ್ತದ ಏಕಾಗ್ರತೆ ಇವು ಸಿದ್ಧಿಸುತ್ತವೆ. ಆಯುಷ್ಮಂತ, ಇವೇ ಸಮಾಧಿಯ ಮೊದಲ ಹಂತದ ಐದು ಅಂಗಗಳು” ಎಂದು.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>“ಆಯುಷ್ಮಂತ, ಸಮಾಧಿಯ ಮೊದಲ ಹಂತದಲ್ಲಿ ಎಷ್ಟು ಅಂಗಗಳು ತೊಡೆದು ಹೋಗುತ್ತವೆ. ಮತ್ತು ಎಷ್ಟು ಅಂಗಗಳು ಒಳಗೊಳ್ಳುತ್ತವೆ?” ಎಂದು.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>“ಆಯುಷ್ಮಂತ, ಸಮಾಧಿಯ ಮೊದಲ ಹಂತದಲ್ಲಿ ಐದು ಅಂಗಗಳು ತೊಡೆದು ಹೋಗುತ್ತವೆ ಮತ್ತು ಐದು ಅಂಗಗಳು ಒಳಗೊಳ್ಳುತ್ತವೆ. ಆಯುಷ್ಮಂತ, ಈ ಸಮಾಧಿಯ ಹಂತವನ್ನು ಸಾಧಿಸಿದ ಭಿಕ್ಷುವು ಆಸೆಗಳನ್ನು ತೊಡೆದವನಾಗುತ್ತಾನೆ, ಹಗೆತನವನ್ನು ತೊಡೆದವನಾಗುತ್ತಾನೆ, ಆಲಸ್ಯ ಮತ್ತು ಮಂಪರನ್ನು ತೊಡೆದವನಾಗುತ್ತಾನೆ. ಚಂಚಲತೆ ಮತ್ತು ಚಿಂತೆಯನ್ನು ತೊಡೆದವನಾಗುತ್ತಾನೆ, ಸಂದೇಹವನ್ನು ತೊಡೆದವನಾಗುತ್ತಾನೆ. ಮನಸ್ಸನ್ನು ಒಂದೇ ಧ್ಯಾನ ವಿಷಯದ ಮೇಲೆ ಕೇಂದ್ರೀಕರಿಸುವ ಹಾಗೆಯೇ ಬಹುಕಾಲ ಉಳಿಯುವ, ಅದರಿಂದ ಒದಗುವ ಆನಂದ, ಸುಖ ಮತ್ತು ಚಿತ್ತದ ಏಕಾಗ್ರತೆ ಇವು ಸಿದ್ಧಿಸುತ್ತವೆ. ಆಯುಷ್ಮಂತ, ಸಮಾಧಿಯ ಮೊದಲ ಹಂತದಲ್ಲಿ ಐದು ಅಂಗಗಳು ತೊಡೆದು ಹೋಗುತ್ತವೆ ಮತ್ತು ಐದು ಅಂಗಗಳು ಒಳಗೊಳ್ಳತ್ತವೆ” ಎಂದು.</p>
    <h2>7. ಐದು ಇಂದ್ರಿಯಗಳು ಉಳಿವ ಸ್ಥಳ</h2>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>8. “ಆಯುಷ್ಮಂತ, ಈ ಐದು ಇಂದ್ರಿಯಗಳು ಬೇರೆ ಬೇರೆಯದೇ ಆದ ವಿಷಯಗಳನ್ನು ಹೊಂದಿದ್ದು, ಬೇರೆ ಬೇರೆಯದೇ ಆದ ಆಶ್ರಯಗಳನ್ನು ಹೊಂದಿವೆ. ಅವು ಪರಸ್ಪರವಾಗಿ ವಿಷಯ ಅಥವಾ ಆಶ್ರಯಗಳಿಗೆ ಪ್ರತಿಕ್ರಿಯೆ ವ್ಯಕ್ತಪಡಿಸುವುದಿಲ್ಲ. ಅದೇನೆಂದರೆ ಕಣ್ಣು ಇಂದ್ರಿಯ, ಕಿವಿ ಇಂದ್ರಿಯ, ಮೂಗು ಇಂದ್ರಿಯ, ನಾಲಿಗೆ ಇಂದ್ರಿಯ, ಶರೀರ ಇಂದ್ರಿಯ. ಆಯುಷ್ಮಂತ, ಈ ಐದು ಇಂದ್ರಿಯಗಳು ಬೇರೆ ಬೇರೆಯದೇ ಆದ ವಿಷಯಗಳನ್ನು ಹೊಂದಿದ್ದು ಬೇರೆ ಬೇರೆಯದೇ ಆದ ಆಶ್ರಯಗಳನ್ನು ಹೊಂದಿವೆ. ಅವು ಪರಸ್ಪರವಾಗಿ ವಿಷಯ ಅಥವಾ ಆಶ್ರಯಗಳಿಗೆ ಪ್ರತಿಕ್ರಿಯೆ ವ್ಯಕ್ತಪಡಿಸುವುದಿಲ್ಲ. ಅವುಗಳ ಉಳಿವಿನ ಸ್ಥಳ ಎಲ್ಲಿದೆ, ಅವುಗಳ ವಿಷಯ ಮತ್ತು ಆಶ್ರಯಗಳಿಗೆ ಅವು ತೋರಿಸುವ ಪ್ರತಿಕ್ರಿಯೆ ಏನು?” ಎಂದು.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>“ಆಯುಷ್ಮಂತ, ಈ ಐದು ಇಂದ್ರಿಯಗಳು ಬೇರೆ ಬೇರೆಯದೇ ಆದ ವಿಷಯಗಳನ್ನು ಹೊಂದಿದ್ದು, ಬೇರೆ ಬೇರೆಯದೇ ಆದ ಆಶ್ರಯಗಳನ್ನು ಹೊಂದಿವೆ. ಅವು ಪರಸ್ಪರವಾಗಿ ವಿಷಯ ಆಶ್ರಯಗಳಿಗೆ ಪ್ರತಿಕ್ರಿಯೆ ವ್ಯಕ್ತಪಡಿಸುವುದಿಲ್ಲ. ಮನಸ್ಸೇ ಅವುಗಳ ಉಳಿವಿನ ಸ್ಥಳ, ಅವುಗಳ ವಿಷಯ ಮತ್ತು ಆಶ್ರಯಗಳಿಗೆ ಅವು ಮನಸ್ಸಿನಂತೆಯೇ ಪ್ರತಿಕ್ರಿಯೆ ವ್ಯಕ್ತಪಡಿಸುತ್ತವೆ”147 ಎಂದು.</p>
    <h2>8. ಐದು ಇಂದ್ರಿಯಗಳು ಏನನ್ನು ಅವಲಂಬಿಸಿ ನಿಂತಿವೆ</h2>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>9. “ಆಯುಷ್ಮಂತ, ಈ ಐದು ಇಂದ್ರಿಗಳು ಅದೆಂದರೆ- ಕಣ್ಣು ಇಂದ್ರಿಯ, ಕಿವಿ ಇಂದ್ರಿಯ, ಮೂಗು ಇಂದ್ರಿಯ, ನಾಲಿಗೆ ಇಂದ್ರಿಯ, ಶರೀರ ಇಂದ್ರಿಯ. ಆಯುಷ್ಮಂತ ಈ ಐದು ಇಂದ್ರಿಯಗಳು ಯಾವುದರ ಮೇಲೆ ಅವಲಂಬಿತವಾಗಿ ನಿಂತಿವೆ?”147 ಎಂದು.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>“ಆಯುಷ್ಮಂತ, ಈ ಐದು ಇಂದ್ರಿಯಗಳು ಅದೆಂದರೆ- ಕಣ್ಣು ಇಂದ್ರಿಯ, ಕಿವಿ ಇಂದ್ರಿಯ, ಮೂಗು ಇಂದ್ರಿಯ, ನಾಲಿಗೆ ಇಂದ್ರಿಯ, ಶರೀರ ಇಂದ್ರಿಯ. ಆಯುಷ್ಮಂತ ಈ ಐದು ಇಂದ್ರಿಯಗಳು ಜೀವವನ್ನು (ಆಯುವನ್ನು) ಅವಲಂಬಿಸಿ ನಿಂತಿವೆ”148 ಎಂದು.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>“ಆಯುಷ್ಮಂತ, ಜೀವವು ಯಾವುದರ ಮೇಲೆ ಅವಲಂಬಿಸಿ ನಿಂತಿದೆ?” ಎಂದು.</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>“ಆಯುಷ್ಮಂತ, ಜೀವವು ಶಾಖದ149 ಮೇಲೆ ಅವಲಂಬಿಸಿ ನಿಂತಿದೆ” ಎಂದು.</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>“ಆಯುಷ್ಮಂತ, ಶಾಖವು ಯಾವುದರ ಮೇಲೆ ಅವಲಂಬಿಸಿ ನಿಂತಿದೆ?” ಎಂದು.</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>“ಆಯುಷ್ಮಂತ, ಶಾಖವು ಜೀವದ ಮೇಲೆ ಅವಲಂಬಿಸಿ ನಿಂತಿದೆ” ಎಂದು.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>“ಆಯುಷ್ಮಂತ, ನಾವು ಆಯುಷ್ಮಂತ ಸಾರಿಪುತ್ರರು ಈಗಷ್ಟೇ ಹೇಳಿದ ಮಾತುಗಳನ್ನು ತಿಳಿದೆವು- ‘ಜೀವವು ಶಾಖದ ಮೇಲೆ ಅವಲಂಬಿಸಿ ನಿಂತಿದೆ’ ಎಂದು. ಆಯುಷ್ಮಂತ, ನಾವು ಆಯುಷ್ಮಂತ ಸಾರಿಪುತ್ರರು ಈಗಷ್ಟೇ ಹೇಳಿದ ಮಾತುಗಳನ್ನು ತಿಳಿದೆವು- ‘ಶಾಖವು ಜೀವದ ಮೇಲೆ ಅವಲಂಬಿಸಿ ನಿಂತಿದೆ’ ಎಂದು. ಆಯುಷ್ಮಂತ ಈ ಎರಡು ಹೇಳಿಕೆಗಳ ಅರ್ಥವನ್ನು ಯಾವರೀತಿಯಲ್ಲಿ ಗ್ರಹಿಸಬೇಕು, ತಿಳಿಸಿ” ಎಂದು.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>“ಆಯುಷ್ಮಂತ, ಹಾಗಾದರೆ ಅದಕ್ಕೊಂದು ಉದಾಹರಣೆಯನ್ನು ಕೊಡುತ್ತೇನೆ; ಒಂದು ಹೇಳಿಕೆಯನ್ನು ಬುದ್ಧಿವಂತರಾದ ಮನುಷ್ಯರು ಉದಾಹರಣೆ ಸಹಿತವಾಗಿದ್ದರೆ ಇನ್ನೂ ಚೆನ್ನಾಗಿ ಅರ್ಥಮಾಡಿಕೊಳ್ಳುವರು. ಅದೆಂದರೆ ಆಯುಷ್ಮಂತ, ಒಂದು ಎಣ್ಣೆಯ ದೀಪವು ಉರಿಯುವಾಗ ಅದು ಉರಿಯುವ ಶಾಖದಂತೆ ಬೀರುವ ಬೆಳಕು ಶಾಖ ಇರುತ್ತದೆ. ಇದೇರೀತಿಯಲ್ಲಿ ಕೂಡ ಜೀವವು ಶಾಖವನ್ನು ಶಾಖವು ಜೀವವನ್ನು ಅವಲಂಬಿಸಿ ನಿಂತಿವೆ” ಎಂದು.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a></p>
    <h2>9. ಸಂಜ್ಞಾ ಮತ್ತು (ಸಂ)ವೇದನೆಯ ನಿರೋಧ ಸಿದ್ಧಿ</h2>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>10. “ಆಯುಷ್ಮಂತ, ಈ ಜೀವನಕ್ರಿಯೆ, ಅನುಭವ (ಸಂವೇದನೆ)ಗಳ ಸ್ಥಿತ್ಯಂತರವೆಂದು ತಿಳಿಯಬೇಕೋ ಅಥವಾ ಕರ್ಮಜೀವನವೇ ಬೇರೆ ಮತ್ತು ವೇದನಾ ಸ್ಥಿತ್ಯಂತರವೇ ಬೇರೆ ಎಂದೋ?”150 ಎಂದು.</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>“ಆಯುಷ್ಮಂತ, ಜೀವನ ಕ್ರಿಯೆ ಅನುಭವ ಸ್ಥಿತ್ಯಂತರ ಅಲ್ಲ. ಆಯುಷ್ಮಂತ, ಒಂದುವೇಳೆ ಕರ್ಮ ಜೀವನವೇ ಅನುಭವ ಸ್ಥಿತ್ಯಂತರವಾಗಿದ್ದರೆ ಗುರುತಿಸುವಿಕೆ ಸಂಜ್ಞೆ ಮತ್ತು ಅನುಭವಿಸುವಿಕೆಯ ಸಂವೇದನೆಯನ್ನು ಅವುಗಳ ನಿರೋಧವನ್ನು ಭಿಕ್ಷುವು ಸಾಧನೆ ಮಾಡಿದ್ದಾಗಲೂ ಅದನ್ನು ಅರಿಯಲಾಗುತ್ತಿರಲಿಲ್ಲ. ಆದ್ದರಿಂದ ಆಯುಷ್ಮಂತ, ಕರ್ಮ ಜೀವನವೇ ಬೇರೆ, ಅನುಭವ ಸ್ಥಿತ್ಯಂತರವೇ ಬೇರೆ. ಹಾಗಿರುವುದರಿಂದಲೇ ಗುರುತಿಸುವಿಕೆಯ ಮತ್ತು ಅನುಭವಿಸುವಿಕೆಯ ನಿರೋಧವನ್ನು ಭಿಕ್ಷುವು ಸಾಧನೆ ಮಾಡಿದ್ದಾಗಲೂ ಅದನ್ನು ಅರಿಯುತ್ತಾನೆ” ಎಂದು.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>“ಆಯುಷ್ಮಂತ, ಈ ಶರೀರದ ವಿಷಯದಲ್ಲಿ ಹೇಳುವುದಾದರೆ ಎಷ್ಟು ಕಾರಣ ಸ್ಥಿತಿಗಳನ್ನು ಕಳೆದುಕೊಂಡ ಮೇಲೆ ಮಲಗಿಸಿದ ರೀತಿಯಲ್ಲಿ ಎಸೆದ ರೀತಿಯಲ್ಲಿ ಬಿದ್ದಿರುತ್ತದೆ. ಅಂದರೆ ಚೇತನವಿಲ್ಲದ ಕೊರಡಿನ ರೀತಿಯಲ್ಲಿ ಬಿದ್ದಿರುತ್ತದೆ”151 ಎಂದು.</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>“ಆಯುಷ್ಮಂತ, ಈ ಶರೀರದ ವಿಷಯದಲ್ಲಿ ಹೇಳುವುದಾದರೆ ಮೂರು ಕಾರಣ ಸ್ಥಿತಿಗಳು- ಜೀವ, ಶಾಖ ಮತ್ತು ಅರಿವು; ಇವನ್ನು ಕಳೆದುಕೊಂಡ ಮೇಲೆ ಮಲಗಿಸಿದ ರೀತಿಯಲ್ಲಿ ಎಸೆದ ರೀತಿಯಲ್ಲಿ ಅಂದರೆ ಚೇತನವಿಲ್ಲದ ಕೊರಡಿನ ರೀತಿಯಲ್ಲಿ ಬಿದ್ದಿರುತ್ತದೆ” ಎಂದು.</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>“ಆಯುಷ್ಮಂತ, ಸತ್ತಿರುವವನಿಗೂ ಕಾಲ ತೀರಿಹೋದವನಿಗೂ ಹಾಗು ಗುರುತಿಸುವಿಕೆ ಮತ್ತು ಅನುಭವಿಸುವಿಕೆಗಳ (ಸಂಜ್ಞೆ ಮತ್ತು ಸಂವೇದನೆ) ನಿರೋಧವನ್ನು ಸಾಧಿಸಿರುವ ಭಿಕ್ಷುವಿಗೂ ಇರುವ ಅಂತರ-ವ್ಯತ್ಯಾಸಗಳೇನು?” ಎಂದು.</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>“ಆಯುಷ್ಮಂತ, ಸತ್ತಿರುವವನಲ್ಲಿ, ಕಾಲ ತೀರಿಹೋಗಿರುವವನಲ್ಲಿ ಅವನ ಶರೀರ ಕ್ರಿಯೆಯು ನಿಂತಿರುತ್ತದೆ ಮತ್ತು ಉಪಶಮನವಾಗಿರುತ್ತದೆ. ಮಾತಿನ ಕ್ರಿಯೆಯು ನಿಂತಿರುತ್ತದೆ ಮತ್ತು ಉಪಶಮನವಾಗಿರುತ್ತದೆ, ಮನಸ್ಸಿನ ಕ್ರಿಯೆಯು ನಿಂತಿರುತ್ತದೆ ಮತ್ತು ಉಪಶಮನವಾಗಿರುತ್ತದೆ, ಜೀವ ನಂದಿಹೋಗಿರುತ್ತದೆ, ಶಾಖವು ಇಲ್ಲವಾಗಿರುತ್ತದೆ, ಇಂದ್ರಿಯಗಳು ಒಡೆದು ಹೋಗಿರುತ್ತವೆ. ಯಾವ ಭಿಕ್ಷುವು ಗುರುತಿಸುವಿಕೆ (ಸಂಜ್ಞೆ) ಮತ್ತು ಅನುಭವಿಸುವಿಕೆ (ಸಂವೇದನೆ)ಯನ್ನು ಸಾಧಿಸಿದವನಾಗಿರುತ್ತಾನೋ ಅವನಲ್ಲಿ ಶರೀರ ಕ್ರಿಯೆಯು ನಿಂತಿರುತ್ತದೆ ಮತ್ತು ಉಪಶಮನವಾಗಿರುತ್ತದೆ, ಮಾತಿನ ಕ್ರಿಯೆಯು ನಿಂತಿರುತ್ತದೆ ಮತ್ತು ಉಪಶಮನವಾಗಿರುತ್ತದೆ, ಮನಸ್ಸಿನ ಕ್ರಿಯೆಯು ನಿಂತಿರುತ್ತದೆ ಮತ್ತು ಉಪಶಮನವಾಗಿರುತ್ತದೆ, ಜೀವ ನಂದಿಹೋಗಿರುವುದಿಲ್ಲ, ಶಾಖವು ಇರುತ್ತದೆ, ಇಂದ್ರಿಯಗಳು ಒಡೆದು ಹೋಗಿರುವುದಿಲ್ಲ.152 ಆಯುಷ್ಮಂತ, ಸತ್ತಿರುವವನಿಗೂ, ಕಾಲ ತೀರಿಹೋದವನಿಗೂ ಹಾಗು ಗುರುತಿಸುವಿಕೆ ಮತ್ತು ಅನುಭವಿಸುವಿಕೆ ನಿರೋಧವನ್ನು ಸಾಧಿಸಿರುವ ಭಿಕ್ಷುವಿಗೂ ಇರುವ ಆ ಅಂತರಗಳು-ವ್ಯತ್ಯಾಸಗಳು” ಎಂದು.</p>
    <h2>10. ಚಿತ್ತ ವಿಮುಕ್ತಿಯ ಸಿದ್ಧಿ</h2>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>11. “ಆಯುಷ್ಮಂತ, ದುಃಖವೂ ಅಲ್ಲದ, ಸುಖವೂ ಅಲ್ಲದ ಮನಸ್ಸಿನ ಮುಕ್ತ ಸ್ಥಿತಿ ಪಡೆಯಲು ಎಷ್ಟುಬಗೆಯ ಕಾರಣ ಸ್ಥಿತಿಗಳನ್ನು ಸಾಧಿಸಬೇಕು?” ಎಂದು.</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>“ಆಯುಷ್ಮಂತ, ದುಃಖವೂ ಅಲ್ಲದ ಸುಖವೂ ಅಲ್ಲದ ಮನಸ್ಸಿನ ಮುಕ್ತ ಸ್ಥಿತಿ ಪಡೆಯಲು ನಾಲ್ಕು ಬಗೆಯ ಕಾರಣ ಸ್ಥಿತಿಗಳನ್ನು ಸಾಧಿಸಬೇಕು. ಆಯುಷ್ಮಂತ, ಇಲ್ಲಿ ಭಿಕ್ಷುವು ಸುಖವನ್ನು ಬಿಟ್ಟವನಾಗಿ, ದುಃಖವನ್ನು ಬಿಟ್ಟವನಾಗಿ ಹಿಂದಿನ ಎಲ್ಲ ಮಾನಸಿಕ ಸುಮ್ಮಾನ-ದುಮ್ಮಾನಗಳನ್ನು ಕಾಣದಂತಾಗಿಸಿ ದುಃಖವೂ ಅಲ್ಲದ ಸುಖವೂ ಅಲ್ಲದ ಉಪೇಕ್ಷಾದಿಂದ ಉಂಟಾದ ಪರಿಶುದ್ಧ ಎಚ್ಚರಸ್ಥಿತಿಯ ಸಮಾಧಿಯ ನಾಲ್ಕನೆಯ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆಯುಷ್ಮಂತ, ದುಃಖವೂ ಅಲ್ಲದ ಸುಖವೂ ಅಲ್ಲದ ಮನಸ್ಸಿನ ಮುಕ್ತ ಸ್ಥಿತಿ ಪಡೆಯಲು ಇವೇ ಆ ನಾಲ್ಕು ಬಗೆಯ ಕಾರಣ ಸ್ಥಿತಿಗಳನ್ನು ಸಾಧಿಸಬೇಕು” ಎಂದು.</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>“ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯನ್ನು ಪಡೆಯಲು ಎಷ್ಟು ಬಗೆಯ ಕಾರಣ ಸ್ಥಿತಿಗಳನ್ನು ಸಾಧಿಸಬೇಕು?” ಎಂದು.</p>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>“ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯನ್ನು ಪಡೆಯಲು ಎರಡು ಬಗೆಯ ಕಾರಣ ಸ್ಥಿತಿಗಳನ್ನು ಸಾಧಿಸಬೇಕು. ಎಲ್ಲ ಸಂಕೇತ (ನಿಮಿತ್ತ) ಗಳಿಗೆ ಲಕ್ಷ್ಯ ಕೊಡದಿರುವಿಕೆ, ಸಂಕೇತರಹಿತ ಮೂಲ ತತ್ವಗಳಿಗೆ ಲಕ್ಷ್ಯ ಕೊಡುವುದು. ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯನ್ನು ಪಡೆಯಲು ಈ ಎರಡು ಬಗೆಯ ಕಾರಣ ಸ್ಥಿತಿಗಳನ್ನು ಸಾಧಿಸಬೇಕು”153 ಎಂದು.</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>“ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯನ್ನು ಉಳಿಸಿಕೊಳ್ಳಲು ಎಷ್ಟು ಬಗೆಯ ಕಾರಣ ಸ್ಥಿತಿಗಳು” ಎಂದು.</p>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>“ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯನ್ನು ಉಳಿಸಿಕೊಳ್ಳಲು ಮೂರು ರೀತಿಯ ಕಾರಣ ಸ್ಥಿತಿಗಳು ಇವೆ. ಎಲ್ಲ ಸಂಕೇತಗಳಿಗೆ ಲಕ್ಷ್ಯ ಕೊಡದಿರುವಿಕೆ, ಸಂಕೇತರಹಿತ ಮೂಲತತ್ವಗಳಿಗೆ ಲಕ್ಷ್ಯ ಕೊಡುವುದು ಮತ್ತು ಮೊದಲೇ ಈ ರೀತಿಯ ಕಾಲ ನಿರ್ಧಾರ. ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯನ್ನು ಉಳಿಸಿಕೊಳ್ಳಲು ಮೂರು ರೀತಿಯ ಕಾರಣ ಸ್ಥಿತಿಗಳು ಇವೆ.</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>“ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯಿಂದ ಹೊರಬರಲು ಎಷ್ಟು ಬಗೆಯ ಕಾರಣ ಸ್ಥಿತಿಗಳು ಇವೆ?” ಎಂದು.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>“ಆಯುಷ್ಮಂತ, ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯಿಂದ ಹೊರಬರಲು ಎರಡು ಕಾರಣಸ್ಥಿತಿಗಳಿವೆ. ಎಲ್ಲ ಸಂಕೇತಗಳಿಗೆ ಲಕ್ಷ್ಯ ಕೊಡುವುದು ಮತ್ತು ಮೂಲತತ್ವಗಳಿಗೆ ಲಕ್ಷ್ಯ ಕೊಡದಿರುವುದು. ಆಯುಷ್ಮಂತ ಸಂಕೇತರಹಿತ ಚಿತ್ತವಿಮುಕ್ತ ಸ್ಥಿತಿಯಿಂದ ಹೊರಬರಲು ಎರಡು ಕಾರಣ ಸ್ಥಿತಿಗಳಿವೆ” ಎಂದು.</p>
    <p><a class='ref sc' id='sc70'>SC 70</a><a class='ref cscd' id='cscd70'>CSCD 70</a>12. “ಆಯುಷ್ಮಂತ, ಅಳತೆಗೆ ನಿಲುಕದ ಅಸಾಧ್ಯವಾದಂತಹ ಮನಸ್ಸಿನ ವಿಮುಕ್ತ ಸ್ಥಿತಿ, ಏನೂ ಇಲ್ಲ ಎಂಬಂಥಹ ಮನಸ್ಸಿನ ವಿಮುಕ್ತ ಸ್ಥಿತಿ, ಶೂನ್ಯವಾದಂತಹ ಮನಸ್ಸಿನ ವಿಮುಕ್ತ ಸ್ಥಿತಿ, ಸಂಕೇತರಹಿತವಾದಂತಹ ಮನಸ್ಸಿನ ವಿಮುಕ್ತ ಸ್ಥಿತಿ. ಈ ಸ್ಥಿತಿಗಳೆಲ್ಲವೂ ಬೇರೆ ಬೇರೆ ಅರ್ಥವುಳ್ಳವು ಮತ್ತು ಬೇರೆ ಬೇರೆ ರೀತಿಯ ಪದಗಳಲ್ಲಿ ತಿಳಿಸಲ್ಪಟ್ಟಿವೆಯೋ ಅಥವಾ ಅವುಗಳೆಲ್ಲದರ ಅರ್ಥವು ಒಂದೇ ಆಗಿದ್ದು, ವಿವರಿಸುವ ಪದಗಳ ರೀತಿ ಬೇರೆಯಷ್ಟೆಯೋ?” ಎಂದು.</p>
    <p><a class='ref sc' id='sc71'>SC 71</a><a class='ref cscd' id='cscd71'>CSCD 71</a>“ಆಯುಷ್ಮಂತ, ಅಳತೆಗೆ ನಿಲುಕದ ಅಸಾಧ್ಯವಾದಂತಹ ಮನಸ್ಸಿನ ವಿಮುಕ್ತ ಸ್ಥಿತಿ, ಏನೂ ಇಲ್ಲ ಎಂಬಂಥಹ ಮನಸ್ಸಿನ ವಿಮುಕ್ತಿ ಸ್ಥಿತಿ, ಶೂನ್ಯವಾದಂಥಹ ಮನಸ್ಸಿನ ವಿಮುಕ್ತ ಸ್ಥಿತಿ, ಸಂಕೇತರಹಿತವಾದಂಥಹ ಮನಸ್ಸಿನ ವಿಮುಕ್ತ ಸ್ಥಿತಿ. ಆಯುಷ್ಮಂತ, ಒಂದು ರೀತಿಯಿಂದ ನೋಡಿದರೆ ಈ ಎಲ್ಲ ಸ್ಥಿತಿಗಳು ಬೇರೆ ಬೇರೆಯಾದ ಅರ್ಥವುಳ್ಳವು ಮತ್ತು ಬೇರೆ ಬೇರೆ ರೀತಿಯ ಪದಗಳಿಂದ ತಿಳಿಸಲ್ಪಟ್ಟಿವೆ ಎನ್ನುವುದು ನಿಜ. ಅಲ್ಲದೆ, ಆಯುಷ್ಮಂತ, ಮತ್ತೊಂದು ರೀತಿಯಿಂದ ನೋಡಿದರೆ ಈ ಎಲ್ಲ ಸ್ಥಿತಿಗಳು ಒಂದೇ ಅರ್ಥವನ್ನು ಹೊಂದಿರುವಂಥವು. ಆದರೆ ಬೇರೆ ಬೇರೆ ರೀತಿಯ ಪದಗಳಿಂದ ತಿಳಿಸಲ್ಪಟ್ಟಿವೆ ಎನ್ನುವುದೂ ಹೌದು” ಎಂದು.</p>
    <p><a class='ref sc' id='sc72'>SC 72</a><a class='ref cscd' id='cscd72'>CSCD 72</a>13. “ಆಯುಷ್ಮಂತ, ಯಾವರೀತಿಯಿಂದ ನೋಡಿದರೆ ಈ ಸ್ಥಿತಿಗಳು ಬೇರೆ ಬೇರೆ ಅರ್ಥವುಳ್ಳವು ಮತ್ತು ಬೇರೆ ಬೇರೆ ರೀತಿಯ ಪದಗಳಿಂದ ತಿಳಿಸಲ್ಪಟ್ಟಿವೆ”?</p>
    <p><a class='ref sc' id='sc73'>SC 73</a><a class='ref cscd' id='cscd73'>CSCD 73</a>“ಆಯುಷ್ಮಂತ, ಇಲ್ಲಿ ಒಬ್ಬ ಭಿಕ್ಷುವು ಮೈತ್ರಿಯಿಂದ ಕೂಡಿದ ಮನಸ್ಸನ್ನು ಒಂದು ದಿಕ್ಕಿನ ಕಡೆ ಪೂರ್ಣವಾಗಿ ಹರಡಿ ನೆಲೆಗೊಳ್ಳುತ್ತಾನೆ, ಎರಡನೇ ದಿಕ್ಕಿನ ಕಡೆ ಹರಡಿ ನೆಲೆಗೊಳ್ಳುತ್ತಾನೆ. ಮೂರನೇ ದಿಕ್ಕಿನ ಕಡೆ ಹರಡಿ ನೆಲೆಗೊಳ್ಳುತ್ತಾನೆ, ನಾಲ್ಕನೇ ದಿಕ್ಕಿನ ಕಡೆ ಹರಡಿ ನೆಲೆಗೊಳ್ಳುತ್ತಾನೆ. ಹಾಗೆಯೇ ಮೇಲೂ ಕೆಳಗೂ, ಸುತ್ತೆಲ್ಲವೂ ಎಲ್ಲೆಡೆಯೂ ತಾನು ಸೇರಿದಂತೆ ಎಲ್ಲ ಕಡೆಗೂ ಎಲ್ಲವನ್ನು ಒಳಗೊಂಡಿರುವ ಪೂರ್ಣ ಲೋಕವನ್ನು ವಿಪುಲವಾದ, ತುಂಬಿ ತುಳುಕುವ ಅಳತೆಗೆ ನಿಲುಕದ, ವೈರ ತೊರೆದ, ಹಗೆತನವಿಲ್ಲದ, ಮೈತ್ರಿಯಿಂದ ಕೂಡಿದ ಮನಸ್ಸನ್ನು ಎಲ್ಲಕಡೆ ಹರಡಿ ನೆಲೆಗೊಳ್ಳುತ್ತಾನೆ. ಕರುಣೆಯಿಂದ ಕೂಡಿದ ಮನಸ್ಸನ್ನು... ಮುದಿತೆಯಿಂದ ಕೂಡಿದ ಮನಸ್ಸನ್ನು... ಸಮಚಿತ್ತತೆಯಿಂದ ಕೂಡಿದ ಮನಸ್ಸನ್ನು ಒಂದು ದಿಕ್ಕಿನ ಕಡೆ ಪೂರ್ಣವಾಗಿ ಹರಡುತ್ತಾನೆ. ಎರಡನೇ ದಿಕ್ಕಿಗೂ ಹರಡಿ ನೆಲೆಗೊಳ್ಳುತ್ತಾನೆ, ಮೂರನೇ ದಿಕ್ಕಿಗೂ ಹರಡಿ ನೆಲೆಗೊಳ್ಳುತ್ತಾನೆ, ನಾಲ್ಕನೇ ದಿಕ್ಕಿಗೂ ಹರಡಿ ನೆಲೆಗೊಳ್ಳುತ್ತಾನೆ. ಹಾಗೆಯೇ ಮೇಲೂ, ಕೆಳಗೂ, ಸುತ್ತೆಲ್ಲವೂ ಎಲ್ಲೆಡೆಯೂ, ತಾನೂ ಸೇರಿದಂತೆ ಎಲ್ಲಕಡೆಗೂ ಎಲ್ಲವನ್ನೂ ಒಳಗೊಂಡಿರುವ ಪೂರ್ಣ ಲೋಕವನ್ನು ವಿಪುಲವಾದ, ತುಂಬಿ ತುಳುಕುವ ಅಳತೆಗೆ ನಿಲುಕದ, ವೈರತೊರೆದ ಹಗೆತನವಿಲ್ಲದ, ಸಮಚಿತ್ತತೆಯಿಂದ ಕೂಡಿದ ಮನಸ್ಸನ್ನು ಎಲ್ಲಕಡೆ ಹರಡಿ ನೆಲೆಗೊಳ್ಳುತ್ತಾನೆ. ಆಯುಷ್ಮಂತ, ಇದಕ್ಕೆ ನಾನು ಹೇಳುತ್ತೇನೆ, ಅಳತೆಗೆ ನಿಲುಕದ ಮನಸ್ಸಿನ ವಿಮುಕ್ತ ಸ್ಥಿತಿ” ಎಂದು.</p>
    <p><a class='ref sc' id='sc74'>SC 74</a><a class='ref cscd' id='cscd74'>CSCD 74</a>“ಆಯುಷ್ಮಂತ, ಏನೂ ಇಲ್ಲ ಎಂಬಂಥಹ ಮನಸ್ಸಿನ ವಿಮುಕ್ತ ಸ್ಥಿತಿ ಎಂದರೇನು?”</p>
    <p><a class='ref sc' id='sc75'>SC 75</a><a class='ref cscd' id='cscd75'>CSCD 75</a>“ಇಲ್ಲಿ ಒಬ್ಬ ಭಿಕ್ಷು ಎಲ್ಲ ಅರಿವೆಂಬ ಆಯತನವನ್ನು ಮೀರಿ ಏನೂ ಇಲ್ಲ ಎಂಬ ಅನಂತವಾದ ಆಯತನವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಇದನ್ನು ಆಯುಷ್ಮಂತ, ಏನೂ ಇಲ್ಲ ಎಂಬಂಥಹ ಮನಸ್ಸಿನ ವಿಮುಕ್ತ ಸ್ಥಿತಿ ಎಂದು ಹೇಳುತ್ತೇನೆ.</p>
    <p><a class='ref sc' id='sc76'>SC 76</a><a class='ref cscd' id='cscd76'>CSCD 76</a>“ಆಯುಷ್ಮಂತ, ಶೂನ್ಯ ಎಂಬಂಥಹ ಮಾನಸಿಕ ವಿಮುಕ್ತ ಸ್ಥಿತಿ154 ಎಂದರೇನು?”</p>
    <p><a class='ref sc' id='sc77'>SC 77</a><a class='ref cscd' id='cscd77'>CSCD 77</a>“ಆಯುಷ್ಮಂತ, ಇಲ್ಲಿ ಒಬ್ಬ ಭಿಕ್ಷುವು ಅರಣ್ಯವಾಸಿಯಾದಾಗಲಿ ಅಥವಾ ಮರದ ಬುಡದಲ್ಲಿ ಉಳಿದಾಗಾಗಲಿ ಅಥವಾ ಏನೂ ಇರದ ಬರಿ ಗುಡಿಸಲಿನಲ್ಲಿ ವಾಸಿಸಿದಾಗಾಗಲಿ ಅವನು ಈ ರೀತಿಯಾಗಿ ಆಲೋಚಿಸುತ್ತಾನೆ. ತಾನು ಅಥವಾ ತನಗೆ ಸೇರಿದ್ದು ಎಂಬುದು ಇಲ್ಲಿ ಶೂನ್ಯ ಎಂದು. ಇದೇ ಆಯುಷ್ಮಂತ, ಶೂನ್ಯ ಎಂಬಂಥಹ ಮನಸ್ಸಿನ ವಿಮುಕ್ತ ಸ್ಥಿತಿ.”</p>
    <p><a class='ref sc' id='sc78'>SC 78</a><a class='ref cscd' id='cscd78'>CSCD 78</a>“ಆಯುಷ್ಮಂತ, ಸಂಕೇತರಹಿತ ಮನಸ್ಸಿನ ವಿಮುಕ್ತ ಸ್ಥಿತಿ ಎಂದರೇನು?”</p>
    <p><a class='ref sc' id='sc79'>SC 79</a><a class='ref cscd' id='cscd79'>CSCD 79</a>“ಆಯುಷ್ಮಂತ, ಇಲ್ಲಿ ಭಿಕ್ಷುವು ಎಲ್ಲ ಸಂಕೇತಗಳಿಗೂ ಲಕ್ಷ್ಯ ಕೊಡದೆ ಸಂಕೇತರಹಿತವಾದ ಮಾನಸಿಕ ಸಮಾಧಿ ಸ್ಥಿತಿಯನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆಯುಷ್ಮಂತ, ಇದಕ್ಕೆ ಹೇಳುತ್ತಾರೆ ಸಂಕೇತರಹಿತ ಮನಸ್ಸಿನ ವಿಮುಕ್ತ ಸ್ಥಿತಿ ಎಂದು. ಆಯುಷ್ಮಂತ, ಈ ಒಂದು ರೀತಿಯಿಂದ ನೋಡಿದಾಗ ಈ ಎಲ್ಲ ಸ್ಥಿತಿಗಳು ಬೇರೆ ಬೇರೆಯಾದ ಅರ್ಥವುಳ್ಳವು ಮತ್ತು ಬೇರೆ ಬೇರೆಯಾದ ರೀತಿಯ ಪದಗಳಿಂದ ತಿಳಿಸಲ್ಪಟ್ಟಿವೆ.”155</p>
    <p><a class='ref sc' id='sc80'>SC 80</a><a class='ref cscd' id='cscd80'>CSCD 80</a>14. “ಆಯುಷ್ಮಂತ, ಇನ್ನೊಂದು ರೀತಿಯಿಂದ ನೋಡಿದರೆ ಈ ಎಲ್ಲ ಸ್ಥಿತಿಗಳು ಒಂದೇ ಅರ್ಥವನ್ನು ಹೊಂದಿರುವಂಥವು. ಆದರೆ ಬೇರೆ ಬೇರೆ ರೀತಿಯ ಪದಗಳಿಂದ ತಿಳಿಸಲ್ಪಟ್ಟಿವೆ, ಅದು ಹೇಗೆ?”</p>
    <p><a class='ref sc' id='sc81'>SC 81</a><a class='ref cscd' id='cscd81'>CSCD 81</a>“ಆಯುಷ್ಮಂತ, ವ್ಯಾಮೋಹವು ಒಂದು ಪ್ರಮಾಣಕರಣ, ಹಗೆತನವು ಒಂದು ಪ್ರಮಾಣಕರಣ, ಭ್ರಮೆಯು ಒಂದು ಪ್ರಮಾಣಕರಣ.156 ಯಾವ ಭಿಕ್ಷುವು ಆಸವಗಳನ್ನು ಕ್ಷಯಿಸಿರುವನೋ, ತೊಡೆದು ಹಾಕಿರುವನೋ, ಅವನು ಬೇರನ್ನು ಕಡಿದು ಬೇರ್ಪಡಿಸಿದ ತಾಳೆಯ ಮರದ ಮೋಟಿನ ರೀತಿಯಲ್ಲಿ ಮರು ಹುಟ್ಟುವ ಸ್ಥಿತಿಯ ಸಾಧ್ಯತೆ ಇಲ್ಲದವನಾಗುತ್ತಾನೆ. ಆಯುಷ್ಮಂತ, ಎಲ್ಲ ರೀತಿಯ ಅಳತೆಗೆ ನಿಲುಕದ, ಮನಸ್ಸಿನ ವಿಮುಕ್ತ ಸ್ಥಿತಿಗಳಲ್ಲಿ ಅಚಲವಾದ ಮನಸ್ಸಿನ ವಿಮುಕ್ತ ಸ್ಥಿತಿಯು ಪ್ರಮುಖವಾದದ್ದೆಂದು ಹೇಳುತ್ತಾರೆ. ಆ ಒಂದು ಅಚಲವಾದ ಮನಸ್ಸಿನ ವಿಮುಕ್ತ ಸ್ಥಿತಿಯು ವ್ಯಾಮೋಹವಿಲ್ಲದ್ದು, ಹಗೆತನವಿಲ್ಲದ್ದ, ಭ್ರಮೆ ಇಲ್ಲದ್ದು.157 ಆಯುಷ್ಮಂತ, ವ್ಯಾಮೋಹವು, ಹಗೆತನವು, ಭ್ರಮೆಯು158 ಯಾವ ಭಿಕ್ಷುವು ಆಸವಗಳನ್ನು ಕ್ಷಯಿಸಿರುವನೋ ತೊಡೆದು ಹಾಕಿರುವನೋ ಅವನು ಬೇರನ್ನು ಕಡಿದು ಬೇರ್ಪಡಿಸಿದ ತಾಳೆಯ ಮರದ ಮೋಟಿನ ರೀತಿಯಲ್ಲಿ ಮರುಹುಟ್ಟುವ ಸ್ಥಿತಿಯ ಸಾಧ್ಯತೆ ಇಲ್ಲದವನಾಗುತ್ತಾನೆ. ಆಯುಷ್ಮಂತ, ಏನೂ ಇಲ್ಲ ಎಂಬಂಥಹ ಮನಸ್ಸಿನ ವಿಮುಕ್ತ ಸ್ಥಿತಿಗಳಲ್ಲಿ ಅಚಲವಾದ ಮಾನಸಿಕ ವಿಮುಕ್ತ ಸ್ಥಿತಿಯು ಪ್ರಮುಖವಾದದ್ದು ಎಂದು ಹೇಳುತ್ತಾರೆ.159 ಆ ಒಂದು ಅಚಲವಾದ ಮನಸ್ಸಿನ ವಿಮುಕ್ತ ಸ್ಥಿತಿಯು ವ್ಯಾಮೋಹವಿಲ್ಲದ್ದು, ಹಗೆತನವಿಲ್ಲದ್ದು, ಭ್ರಮೆ ಇಲ್ಲದ್ದು. ಆಯುಷ್ಮಂತ, ವ್ಯಾಮೋಹವು ನಿಮಿತ್ತಕಾರಣ,160 ಹಗೆತನವು ನಿಮಿತ್ತಕಾರಣ, ಭ್ರಮೆಯು ನಿಮಿತ್ತಕಾರಣ. ಯಾವ ಭಿಕ್ಷುವು ಆಸವಗಳನ್ನು ಕ್ಷಯಿಸಿರುವನೋ, ತೊಡೆದು ಹಾಕಿರುವನೋ ಅವನು ಬೇರನ್ನು ಕಡಿದು ಬೇರ್ಪಡಿಸಿದ ತಾಳೆಯ ಮರದ ಮೋಟಿನ ರೀತಿಯಲ್ಲಿ ಮರುಹುಟ್ಟುವ ಸ್ಥಿತಿಯ ಸಾಧ್ಯತೆ ಇಲ್ಲದವನಾಗುತ್ತಾನೆ. ಆಯುಷ್ಮಂತ, ಸಂಕೇತರಹಿತವಾದ ಮಾನಸಿಕ ವಿಮುಕ್ತಿ ಸ್ಥಿತಿಗಳಲ್ಲಿ ಅಚಲವಾದ ಮಾನಸಿಕ ವಿಮುಕ್ತ ಸ್ಥಿತಿಯು ಪ್ರಮುಖವಾದದ್ದು161 ಎಂದು ಹೇಳುತ್ತಾರೆ. ಆ ಒಂದು ಅಚಲವಾದ ಮನಸ್ಸಿನ ವಿಮುಕ್ತ ಸ್ಥಿತಿಯು ವ್ಯಾಮೋಹವಿಲ್ಲದ್ದು, ಹಗೆತನವಿಲ್ಲದ್ದು, ಭ್ರಮೆ ಇಲ್ಲದ್ದು. ಆಯುಷ್ಮಂತ, ಮತ್ತೊಂದು ರೀತಿಯಿಂದ ನೋಡಿದರೆ ಎಲ್ಲ ಸ್ಥಿತಿಗಳು ಒಂದೇ ಅರ್ಥವನ್ನು ಹೊಂದಿರುವಂಥಹವು. ಆದರೆ ಬೇರೆ ಬೇರೆ ರೀತಿಯ ಪದಗಳಿಂದ ತಿಳಿಸಲ್ಪಟ್ಟಿವೆ. ಅದು ಹೀಗೆ” ಎಂದು.162</p>
    <p><a class='ref sc' id='sc82'>SC 82</a><a class='ref cscd' id='cscd82'>CSCD 82</a>ಹೀಗೆಂದು ಆಯುಷ್ಮಂತ ಸಾರಿಪುತ್ರರು ಹೇಳಿದರು. ಸ್ಫೂರ್ತಿ ಪಡೆದ ಆಯುಷ್ಮಂತ ಮಹಾಕೋಟ್ಠಕರು ಆಯುಷ್ಮಂತ ಸಾರಿಪುತ್ರರ ನುಡಿಗೆ ಅಭಿನಂದಿಸಿದರು.</p>
    <h2>ಇಲ್ಲಿಗೆ ಮಹಾವೇದಲ್ಲ ಸುತ್ತು ಮುಗಿಯಿತು.</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>