<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 46: ಮಹಾಧಮ್ಮಸಮಾಧಾನ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn46' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಚೂಳಯಮಕ ವರ್ಗ </li>
      </ul>
      <h1 class='sutta-title'>46. ಮಹಾಧಮ್ಮಸಮಾಧಾನ ಸುತ್ತ</h1>
    </header>

    <h2>1. ತಿಳಿದಿರುವ ಪ್ರಾಪಂಚಿಕರ ರೀತಿಯಲ್ಲಿ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಭಗವಾನರು ಶ್ರಾವಸ್ಥಿಯ ಜೇತವನದ ಅನಾಥಪಿಂಡಿಕರ ವಿಹಾರದಲ್ಲಿ ತಂಗಿದ್ದರು. ಆಗ ಭಗವಾನರು ಭಿಕ್ಷುಗಳನ್ನು ಕರೆದರು- “ಭಿಕ್ಷುಗಳೇ” ಎಂದು. “ಭದಂತರೇ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು- “ಭಿಕ್ಷುಗಳೇ, ಬಹಳಷ್ಟು ಸಾರಿ ಜೀವಿಗಳು ಈ ರೀತಿಯಾಗಿ ಇಚ್ಛಿಸುತ್ತಾರೆ, ಈ ರೀತಿಯಾಗಿ ಬಯಸುತ್ತಾರೆ, ಈ ರೀತಿಯಾಗಿ ಆಕಾಂಕ್ಷಿಸುತ್ತಾರೆ- ‘ಓ, ಅನಿಷ್ಟವಾದ, ಅಸಂತೋಷವಾದ, ಅಪ್ರಿಯವಾದ ವಿಷಯಗಳು ಹೆಚ್ಚಾಗಲಿ’ ಎಂದು. ಭಿಕ್ಷುಗಳೇ, ಆ ಜೀವಿಗಳಲ್ಲಿ ಈ ರೀತಿಯ ಇಚ್ಛೆಗಳು, ಈ ರೀತಿಯ ಬಯಕೆಗಳು, ಈ ರೀತಿಯ ಆಕಾಂಕ್ಷೆಗಳು ಅನಿಷ್ಟದ, ಅಸಂತೋಷದ, ಅಪ್ರಿಯವಾದ ವಿಷಯಗಳು ಹೆಚ್ಚಾಗುತ್ತವೆ, ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಕಡಿಮೆಯಾಗುತ್ತವೆ. ಭಿಕ್ಷುಗಳೇ, ನೀವುಗಳು, ಇವುಗಳ ಮೂಲ, ಕಾರಣ, ಏನೆಂದು ಹೇಳುತ್ತೀರಿ?” ಎಂದು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“ಭಂತೆ, ಈ ವಿಷಯಗಳ ಬಗ್ಗೆ ಭಗವಾನರ ಮೂಲಕವಾಗಿಯೇ, ಭಗವಾನರ ಮಾರ್ಗವಾಗಿ, ಭಗವಾನರ ಮಧ್ಯಸ್ಥಿಕೆಯಿಂದಾಗಿ ತಿಳಿಯಬೇಕು. ಭಂತೆ, ಭಗವಾನರು ಈಗ ಹೇಳಿದ ಮಾತುಗಳ ಅರ್ಥವನ್ನು ತಿಳಿಸಿದರೆ ಒಳ್ಳೆಯದಾಗುವುದು; ಭಗವಾನರ ಮಾತನ್ನು ಕೇಳಿಕೊಂಡು ಭಿಕ್ಷುಗಳು ಅದನ್ನು ಗ್ರಹಿಸುತ್ತಾರೆ” ಎಂದು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>“ಹಾಗಾದರೆ ಭಿಕ್ಷುಗಳೇ, ಕೇಳಿ, ಚೆನ್ನಾಗಿ ಮನಸ್ಸಿನಲ್ಲಿ ಇಟ್ಟುಕೊಳ್ಳಿ; ತಿಳಿಸುತ್ತೇನೆ” ಎಂದು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>“ಆಗಲಿ ಭಂತೆ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು-</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>2. “ಭಿಕ್ಷುಗಳೇ, ಇಲ್ಲಿ ತಿಳುವಳಿಕೆ ಇಲ್ಲದ ಸಾಮಾನ್ಯನೊಬ್ಬನು ಆರ್ಯರನ್ನು ಗೌರವಿಸದೆ ಉಳಿಯುವವನು, ಆರ್ಯ ಧರ್ಮವನ್ನು ಅರಿಯದವನು, ಆರ್ಯ ಧರ್ಮದಲ್ಲಿ ಸುಶಿಕ್ಷಾಪರನಲ್ಲದವನು, ಸತ್ಪುರುಷರನ್ನು ಗೌರವಿಸದೇ ಉಳಿಯುವವನು, ಸತ್ಪುರುಷರ ಧರ್ಮವನ್ನು ಅರಿಯದವನು, ಸತ್ಪುರುಷರ ಧರ್ಮದಲ್ಲಿ ಸುಶಿಕ್ಷಾಪರನಲ್ಲದವನು, ಅನುಸರಿಸಬೇಕಾದ ವಿಷಯಗಳ ಬಗ್ಗೆ ತಿಳಿದಿರುವುದಿಲ್ಲ, ಅನುಸರಿಸದೆ ಇರಬೇಕಾದ ವಿಷಯಗಳ ಬಗ್ಗೆ ತಿಳಿದಿರುವುದಿಲ್ಲ, ಸೇವಿಸಬೇಕಾದ ವಿಷಯಗಳ ಬಗ್ಗೆ ತಿಳಿದಿರುವುದಿಲ್ಲ. ಸೇವಿಸದೇ ಇರಬೇಕಾದ ವಿಷಯಗಳ ಬಗ್ಗೆಯೂ ತಿಳಿದಿರುವುದಿಲ್ಲ, ಅವನು ಅನುಸರಿಸಬೇಕಾದ ವಿಷಯಗಳ ಬಗ್ಗೆ ತಿಳಿಯದೇ ಇರುವುದರಿಂದ ಅನುಸರಿಸದೇ ಇರಬೇಕಾದ ವಿಷಯಗಳ ಬಗ್ಗೆ ತಿಳಿಯದೇ ಇರುವುದರಿಂದ, ಸೇವಿಸಬೇಕಾದ ವಿಷಯಗಳ ಬಗ್ಗೆ ತಿಳಿಯದೇ ಇರುವುದರಿಂದ ಸೇವಿಸದೇ ಇರಬೇಕಾದ ವಿಷಯಗಳ ಬಗ್ಗೆಯೂ ತಿಳಿಯದೇ ಇರುವುದರಿಂದ ಅನುಸರಿಸಬಾರದ ವಿಷಯಗಳನ್ನು ಅನುಸರಿಸುತ್ತಾನೆ. ಅನುಸರಿಸಬೇಕಾದ ವಿಷಯಗಳನ್ನು ಅನುಸರಿಸುವುದಿಲ್ಲ, ಸೇವಿಸಬೇಕಾದ ವಿಷಯಗಳನ್ನು ಸೇವಿಸುತ್ತಾನೆ, ಸೇವಿಸಬೇಕಾದ ವಿಷಯಗಳನ್ನು ಸೇವಿಸುವುದಿಲ್ಲ. ಹಾಗೆ ಅನುಸರಿಸಬಾರದ ವಿಷಯಗಳನ್ನು ಅನುಸರಿಸುವುದರಿಂದಾಗಿ ಅನುಸರಿಸಬೇಕಾದ ವಿಷಯಗಳನ್ನು ಅನುಸರಿಸದೇ ಇರುವುದರಿಂದಾಗಿ, ಸೇವಿಸಬಾರದ ವಿಷಯಗಳನ್ನು ಸೇವಿಸುವುದರಿಂದಾಗಿ ಸೇವಿಸಬೇಕಾದ ವಿಷಯಗಳನ್ನು ಸೇವಿಸದೇ ಇರುವುದರಿಂದಾಗಿ,185 ಅನಿಷ್ಟವಾದ, ಅಸಂತೋಷದ, ಅಪ್ರಿಯವಾದ ವಿಷಯಗಳು ಹೆಚ್ಚಾಗುತ್ತವೆ, ಇಷ್ಟದ, ಸಂತೋಷದ, ಪ್ರಿಯದ ವಿಷಯಗಳು ಕಡಿಮೆಯಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದರ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಇಲ್ಲದವನಾಗಿರುವುದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>3. “ಭಿಕ್ಷುಗಳೇ, ಇಲ್ಲಿ ತಿಳುವಳಿಕೆ ಇರುವ ಸಾಮಾನ್ಯನೊಬ್ಬನು ಆರ್ಯರನ್ನು ಗೌರವಿಸುವನು, ಆರ್ಯ ಧರ್ಮವನ್ನು ಅರಿತವನು, ಆರ್ಯ ಧರ್ಮದಲ್ಲಿ ಸುಶಿಕ್ಷಾಪರನಾದವನು, ಸತ್ಪುರುಷರನ್ನು ಗೌರವಿಸುವನು. ಸತ್ಪುರುಷರ ಧರ್ಮವನ್ನು ಅರಿತವನು, ಸತ್ಪುರುಷರ ಧರ್ಮದಲ್ಲಿ ಸುಶಿಕ್ಷಾಪರನಾದವನು ಅನುಸರಿಸಬೇಕಾದ ವಿಷಯಗಳ ಬಗ್ಗೆ ತಿಳಿದಿರುತ್ತಾನೆ. ಅನುಸರಿಸಬಾರದ ವಿಷಯಗಳ ಬಗ್ಗೆಯೂ ತಿಳಿದಿರುತ್ತಾನೆ. ಸೇವಿಸಬೇಕಾದ ವಿಷಯಗಳ ಬಗ್ಗೆ ತಿಳಿದಿರುತ್ತಾನೆ, ಸೇವಿಸಬಾರದ ವಿಷಯಗಳ ಬಗ್ಗೆಯೂ ತಿಳಿದಿರುತ್ತಾನೆ, ಅವನು ಅನುಸರಿಸಬೇಕಾದ ವಿಷಯಗಳ ಬಗ್ಗೆ ತಿಳಿದಿರುವುದರಿಂದ ಅನುಸರಿಸಬಾರದ ವಿಷಯಗಳ ಬಗ್ಗೆಯೂ ತಿಳಿದಿರುವುದರಿಂದ, ಸೇವಿಸಬೇಕಾದ ವಿಷಯಗಳ ಬಗ್ಗೆ ತಿಳಿದಿರುವುದರಿಂದ ಸೇವಿಸಬಾರದ ವಿಷಯಗಳ ಬಗ್ಗೆಯೂ ತಿಳಿದಿರುವುದರಿಂದ, ಅನುಸರಿಸಬಾರದ ವಿಷಯಗಳನ್ನು ಅನುಸರಿಸುವುದಿಲ್ಲ. ಅನುಸರಿಸಬೇಕಾದ ವಿಷಯಗಳನ್ನು ಅನುಸರಿಸುತ್ತಾನೆ. ಸೇವಿಸಬಾರದ ವಿಷಯಗಳನ್ನು ಸೇವಿಸುವುದಿಲ್ಲ, ಸೇವಿಸಬೇಕಾದ ವಿಷಯಗಳನ್ನು ಸೇವಿಸುತ್ತಾನೆ. ಅನುಸರಿಸಬಾರದ ವಿಷಯಗಳನ್ನು ಅನುಸರಿಸದೇ ಇರುವುದರಿಂದಾಗಿ ಅನುಸರಿಸಬೇಕಾದ ವಿಷಯಗಳನ್ನು ಅನುಸರಿಸುವುದರಿಂದಾಗಿ ಸೇವಿಸಬಾರದ ವಿಷಯಗಳನ್ನು ಸೇವಿಸದೇ ಇರುವುದರಿಂದಾಗಿ ಸೇವಿಸಬೇಕಾದ ವಿಷಯಗಳನ್ನು ಸೇವಿಸುವುದರಿಂದಾಗಿ ಅನಿಷ್ಟವಾದ, ಅಸಂತೋಷವಾದ, ಅಪ್ರಿಯವಾದ ವಿಷಯಗಳು ಕಡಿಮೆಯಾಗುತ್ತವೆ. ಇಷ್ಟದ, ಸಂತೋಷದ, ಪ್ರಿಯದ ವಿಷಯಗಳು ಹೆಚ್ಚಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಉಳ್ಳವನಾಗಿರುವುದು.”</p>
    <h2>2. ನಾಲ್ಕು ಧರ್ಮಾನುಸರಣೆಗಳು</h2>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>4. “ಭಿಕ್ಷುಗಳೇ, ಧರ್ಮಾನುಸರಣೆಗಳು ನಾಲ್ಕು ರೀತಿಯವು. ಯಾವುವು ಆ ನಾಲ್ಕು? ಭಿಕ್ಷುಗಳೇ, ವರ್ತಮಾನದಲ್ಲಿ ದುಃಖದವಾಗಿದ್ದು, ಭವಿಷ್ಯದಲ್ಲಿಯೂ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ. ಭಿಕ್ಷುಗಳೇ, ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ. ಭಿಕ್ಷುಗಳೇ, ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ. ಭಿಕ್ಷುಗಳೇ, ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿಯೂ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ.</p>
    <h2>3. ತಿಳುವಳಿಕೆ ಇಲ್ಲದವನು ಯಥಾರ್ಥವನ್ನು ಅರಿಯುವುದಿಲ್ಲ</h2>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>5. “ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು, ತಿಳುವಳಿಕೆ ಇಲ್ಲದವನು, ತಿಳಿದುಕೊಳ್ಳಲು ಸಾಧ್ಯವಾಗದೇ ಹೋದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ’ ಎಂದು ಅರಿಯಲಾಗುವುದಿಲ್ಲ. ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೇ ಹೋದವನು ಯಥಾರ್ಥವನ್ನು ಅರಿಯದವನು ಅದನ್ನೇ ಅನುಸರಿಸುತ್ತಾನೆ, ಅವನು ಅದನ್ನು ಬಿಟ್ಟುಕೊಡುವುದಿಲ್ಲ. ಅವನು ಅದನ್ನು ಅನುಸರಿಸುವುದರಿಂದಾಗಿ, ಅದನ್ನು ಬಿಟ್ಟುಬಿಡದೆ ಇರುವುದರಿಂದಾಗಿ, ಅನಿಷ್ಟವೂ, ಅಸಂತೋಷವೂ, ಅಪ್ರಿಯವೂ ಆದ ವಿಷಯಗಳು ಕಡಿಮೆಯಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಇಲ್ಲದವನಾಗಿರುವುದು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>6. “ಭಿಕ್ಷುಗಳೇ, ಇಲ್ಲಿ ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೇ ಹೋದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ’ ಎಂದು ಅರಿಯಲಾಗುವುದಿಲ್ಲ. ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೇ ಹೊದವನು ಯಥಾರ್ಥವನ್ನು ಅರಿಯದವನು ಅದನ್ನೇ ಅನುಸರಿಸುತ್ತಾನೆ. ಅವನು ಅದನ್ನು ಬಿಟ್ಟುಬಿಡುವುದಿಲ್ಲ. ಅವನು ಅದನ್ನು ಅನುಸರಿಸುವುದರಿಂದಾಗಿ ಅದನ್ನು ಬಿಟ್ಟುಬಿಡದೇ ಇರುವುದರಿಂದಾಗಿ ಅನಿಷ್ಟವೂ, ಅಸಂತೋಷವೂ, ಅಪ್ರಿಯವೂ ಆದ ವಿಷಯಗಳು ಹೆಚ್ಚಾಗುತ್ತವೆ. ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಕಡಿಮೆಯಾಗುತ್ತವೆ. ಇದಕ್ಕೆ ಕಾರಣವೇನು? ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಇಲ್ಲದವನಾಗಿರುವುದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>7. “ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೇ ಹೋದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೆ’ ಎಂದು ಅರಿಯಲಾಗುವುದಿಲ್ಲ. ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೆ ಹೋದವನು ಯಥಾರ್ಥವನ್ನು ಅರಿಯದವನು ಅದನ್ನು ಅನುಸರಿಸುವುದಿಲ್ಲ, ಅವನು ಅದನ್ನು ಬಿಟ್ಟುಬಿಡುತ್ತಾನೆ. ಅವನು ಅದನ್ನು ಅನುಸರಿಸದೇ ಇರುವುದರಿಂದಾಗಿ ಅದನ್ನು ಬಿಟ್ಟಿರುವುದರಿಂದಾಗಿ ಅನಿಷ್ಟವು, ಅಸಂತೋಷವು, ಅಪ್ರಿಯವೂ ಆದ ವಿಷಯಗಳು ಹೆಚ್ಚಾಗುತ್ತವೆ. ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಕಡಿಮೆಯಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಇಲ್ಲದವನಾಗಿರುವುದು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>8. “ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿಯೂ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೇ ಹೋದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ಸುಖಕರವಾಗಿದ್ದು ಭವಿಷ್ಯದಲ್ಲಿಯೂ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೇ ಅದು’ ಎಂದು ಅರಿಯಲಾಗುವುದಿಲ್ಲ. ತಿಳುವಳಿಕೆ ಇಲ್ಲದವನು ತಿಳಿದುಕೊಳ್ಳಲು ಸಾಧ್ಯವಾಗದೇ ಹೋದವನು ಯಥಾರ್ಥವನ್ನು ಅರಿಯದವನು ಅದನ್ನು ಅನುಸರಿಸುವುದಿಲ್ಲ, ಅವನು ಅದನ್ನು ಬಿಟ್ಟುಬಿಡುತ್ತಾನೆ. ಅವನು ಅದನ್ನು ಅನುಸರಿಸದೇ ಇರುವುದರಿಂದಾಗಿ, ಅದನ್ನು ಬಿಟ್ಟಿದ್ದರಿಂದಾಗಿ ಅನಿಷ್ಟವು, ಅಸಂತೋಷವು, ಅಪ್ರಿಯವೂ ಆದ ವಿಷಯಗು ಹೆಚ್ಚಾಗುತ್ತವೆ, ಇಷ್ಟದ ಸಂತೋಷದ ಪ್ರಿಯ ವಿಷಯಗಳು ಕಡಿಮೆಯಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಇಲ್ಲದವನಾಗಿರುವುದು.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>9. “ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆ ಉಳ್ಳವನು ತಿಳಿದುಕೊಳ್ಳಲು ಸಾಧ್ಯವಾದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೇ ಅದು’ ಎಂದು ಅರಿಯುತ್ತಾನೆ. ತಿಳುವಳಿಕೆ ಉಳ್ಳವನು ತಿಳಿದುಕೊಳ್ಳಲು ಸಾಧ್ಯವುಳ್ಳವನು ಯಥಾರ್ಥವನ್ನು ಅರಿತವನು ಅದನ್ನು ಅನುಸರಿಸುವುದಿಲ್ಲ, ಅವನು ಅದನ್ನು ಬಿಟ್ಟುಬಿಡುತ್ತಾನೆ. ಅವನು ಅದನ್ನು ಅನುಸರಿಸದೇ ಇರುವುದರಿಂದಾಗಿ ಅದನ್ನು ಬಿಟ್ಟುಬಿಡುವುದರಿಂದಾಗಿ ಅನಿಷ್ಟವು, ಅಸಂತೋಷವು, ಅಪ್ರಿಯವೂ ಆದ ವಿಷಯಗಳು ಕಡಿಮೆಯಾಗುತ್ತವೆ, ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಹೆಚ್ಚಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಉಳ್ಳವನಾಗಿರುವುದು.</p>
    <h2>4. ತಿಳುವಳಿಕೆಯುಳ್ಳವನು ಯಥಾರ್ಥವನ್ನು ಅರಿಯುತ್ತಾನೆ</h2>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>10. ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆಯುಳ್ಳವನು ತಿಳಿದುಕೊಳ್ಳಲು ಸಾಧ್ಯವದರೆ ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ಸುಖಕರವಾಗಿದ್ದು ಭವಿಷ್ಯದಲ್ಲಿ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೇ’ ಎಂದು ಅರಿಯುತ್ತಾನೆ. ತಿಳುವಳಿಕೆಯುಳ್ಳವನು ತಿಳಿದುಕೊಳ್ಳಲು ಸಾಧ್ಯವುಳ್ಳವನು ಯಥಾರ್ಥವನ್ನು ಅರಿತವನು ಅದನ್ನು ಅನುಸರಿಸುವುದಿಲ್ಲ, ಅವನು ಅದನ್ನು ಬಿಟ್ಟುಬಿಡುತ್ತಾನೆ. ಅವನು ಅದನ್ನು ಅನುಸರಿಸದೇ ಇರುವುದರಿಂದಾಗಿ, ಅದನ್ನು ಬಿಟ್ಟುಬಿಡುವುದರಿಂದಾಗಿ ಅನಿಷ್ಟವು, ಅಸಂತೋಷವು, ಅಪ್ರಿಯವೂ ಆದ ವಿಷಯಗಳು ಕಡಿಮೆಯಾಗುತ್ತವೆ, ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಕಡಿಮೆಯಾಗುತ್ತವೆ. ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಹೆಚ್ಚಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆಯುಳ್ಳವನಾಗಿರುವುದು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>11. “ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ದುಃಖಕರವಾಗಿದ್ದು ಭವಿಷ್ಯದಲ್ಲಿ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆಯುಳ್ಳವನು ತಿಳಿದುಕೊಳ್ಳಲು ಸಾಧ್ಯವಾದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ದುಃಖಕರವಾಗಿದ್ದು ಭವಿಷ್ಯದಲ್ಲಿ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೇ ಅದು’ ಎಂದು ಅರಿಯುತ್ತಾನೆ. ತಿಳುವಳಿಕೆ ಉಳ್ಳವನು ತಿಳಿದುಕೊಳ್ಳಲು ಸಾಧ್ಯವುಳ್ಳವನು, ಯಥಾರ್ಥವನ್ನು ಅರಿತವನು ಅದನ್ನು ಅನುಸರಿಸುತ್ತಾನೆ, ಅವನು ಅದನ್ನು ಬಿಟ್ಟುಬಿಡುವುದಿಲ್ಲ. ಅವನು ಅದನ್ನು ಅನುಸರಿಸುವುದರಿಂದಾಗಿ, ಅದನ್ನು ಬಿಟ್ಟುಬಿಡದೆ ಇರುವುದರಿಂದಾಗಿ ಅನಿಷ್ಟವು, ಅಸಂತೋಷವು, ಅಪ್ರಿಯವೂ ಆದ ವಿಷಯಗಳು ಕಡಿಮೆಯಾಗುತ್ತವೆ, ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಹೆಚ್ಚಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಉಳ್ಳವನಾಗಿರುವುದು.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>12. “ಭಿಕ್ಷುಗಳೇ, ಇಲ್ಲಿ ಅಂದರೆ ವರ್ತಮಾನದಲ್ಲಿ ಸುಖಕರವಾಗಿದ್ದು ಭವಿಷ್ಯದಲ್ಲಿ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯನ್ನು ತಿಳುವಳಿಕೆಯುಳ್ಳವನು ತಿಳಿದುಕೊಳ್ಳಲು ಸಾಧ್ಯವಾದರೆ ಅವನು ಅದನ್ನು ಯಥಾರ್ಥವಾಗಿ ‘ವರ್ತಮಾನದಲ್ಲಿ ಸುಖಕರವಾಗಿದ್ದು ಭವಿಷ್ಯದಲ್ಲಿ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಇದೇ ಅದು’ ಎಂದು ಅರಿಯುತ್ತಾನೆ. ತಿಳುವಳಿಕೆ ಉಳ್ಳವನು ತಿಳಿದುಕೊಳ್ಳಲು ಸಾಧ್ಯವುಳ್ಳವನು, ಯಥಾರ್ಥವನ್ನು ಅರಿತವನು ಅದನ್ನು ಅನುಸರಿಸುತ್ತಾನೆ, ಅವನು ಅದನ್ನು ಬಿಟ್ಟುಬಿಡುವುದಿಲ್ಲ. ಅವನು ಅದನ್ನು ಅನುಸರಿಸುವುದರಿಂದಾಗಿ, ಅದನ್ನು ಬಿಟ್ಟುಬಿಡದೆ ಇರುವುದರಿಂದಾಗಿ ಅನಿಷ್ಟವು, ಅಸಂತೋಷವು, ಅಪ್ರಿಯವೂ ಆದ ವಿಷಯಗಳು ಕಡಿಮೆಯಾಗುತ್ತವೆ, ಇಷ್ಟದ ಸಂತೋಷದ ಪ್ರಿಯದ ವಿಷಯಗಳು ಹೆಚ್ಚಾಗುತ್ತವೆ. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಇದಕ್ಕೆ ಕಾರಣವೇನೆಂದರೆ ಅವನು ಇದರ ಬಗ್ಗೆ ತಿಳುವಳಿಕೆ ಉಳ್ಳವನಾಗಿರುವುದು.</p>
    <h2>5. ವರ್ತಮಾನದಲ್ಲಿ ದುಃಖ ಭವಿಷ್ಯದಲ್ಲಿಯೂ ದುಃಖ ಫಲ</h2>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>13. “ಭಿಕ್ಷುಗಳೇ, ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಯಾವುದು? ಭಿಕ್ಷುಗಳೇ, ಇಲ್ಲಿ ಒಬ್ಬನು ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಪ್ರಾಣಿ ಹತ್ಯೆಯನ್ನು ಮಾಡುವವನಾಗುತ್ತಾನೆ, ಪ್ರಾಣಿ ಹತ್ಯೆ ಮಾಡಿದ್ದರ ಸಂಬಂಧವಾಗಿ ಮತ್ತೆ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಕಳ್ಳತನ ಮಾಡುವವನಾಗುತ್ತಾನೆ, ಕಳ್ಳತನ ಮಾಡಿದ್ದರ ಸಂಬಂಧದಿಂದಾಗಿ ಮತ್ತು ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಕಾಮಾಚಾರ ಮಾಡುವವನಾಗುತ್ತಾನೆ, ಕಾಮಾಚಾರ ನಡೆಸಿದ್ದರಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಸುಳ್ಳು ಹೇಳುವವನಾಗುತ್ತಾನೆ, ಸುಳ್ಳು ಹೇಳಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಚಾಡಿ ಹೇಳುತ್ತಾನೆ, ಚಾಡಿ ಹೇಳಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಕಠೋರ ಮಾತುಗಳನ್ನು ಆಡುತ್ತಾನೆ, ಕಠೋರ ಮಾತುಗಳನ್ನು ಆಡಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಹರಟೆ ಹೊಡೆಯುತ್ತಾನೆ, ಹರಟೆ ಹೊಡೆದಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಹಗೆತನ ಉಳ್ಳವನಾಗುತ್ತಾನೆ, ಹಗೆತನದ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಮಿಥ್ಯಾದೃಷ್ಟಿ ಹೊಂದಿರುತ್ತಾನೆ, ಮಿಥ್ಯಾದೃಷ್ಟಿಯ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುವಂತಾಗುತ್ತಾನೆ. ಅವನು ಸಾವಿನ ನಂತರ ಶರೀರ ಕಳೆದುಕೊಂಡ ಮೇಲೆ ಹೀನ ಸ್ಥಿತಿ, ದುರ್ಗತಿ, ಅಧೋಗತಿಗೆ ಹೋಗಿ, ನರಕದಲ್ಲಿ ಹುಟ್ಟುತ್ತಾನೆ. ಭಿಕ್ಷುಗಳೇ, ಇದೇ ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಎಂದು ಹೇಳಲ್ಪಡುತ್ತದೆ.</p>
    <h2>6. ವರ್ತಮಾನದಲ್ಲಿ ಸುಖ ಭವಿಷ್ಯದಲ್ಲಿ ದುಃಖ ಫಲ</h2>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>14. “ಭಿಕ್ಷುಗಳೇ, ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಯಾವುದು? ಭಿಕ್ಷುಗಳೇ, ಇಲ್ಲಿ ಒಬ್ಬನು ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರು ಸಹ ಪ್ರಾಣಿಹತ್ಯೆ ಮಾಡುವವನಾಗುತ್ತಾನೆ, ಪ್ರಾಣಿಹತ್ಯೆ ಮಾಡುವುದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಕಳ್ಳತನ ಮಾಡುವವನಾಗುತ್ತಾನೆ, ಕಳ್ಳತನ ಮಾಡುವುದರ ಸಂಬಂಧವಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಕಾಮಾಚಾರವನ್ನು ಮಾಡುವವನಾಗುತ್ತಾನೆ, ಕಾಮಾಚಾರವನ್ನು ನಡೆಸಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಸುಳ್ಳು ಹೇಳುವವನಾಗುತ್ತಾನೆ, ಸುಳ್ಳು ಹೇಳಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಚಾಡಿ ಹೇಳುವವನಾಗುತ್ತಾನೆ, ಚಾಡಿ ಹೇಳಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಕಠೋರ ಮಾತನ್ನು ಆಡುವವನಾಗುತ್ತಾನೆ, ಕಠೋರ ಮಾತನ್ನು ಆಡಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಹರಟೆ ಹೊಡೆಯುತ್ತಾನೆ, ಹರಟೆ ಹೊಡೆದದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ದುರಾಸೆಯುಳ್ಳವನಾಗುತ್ತಾನೆ, ದುರಾಸೆಯ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಹಗೆತನವುಳ್ಳ ಮನಸ್ಸಿನವನಾಗುತ್ತಾನೆ, ಹಗೆತನದ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಮಿಥ್ಯಾದೃಷ್ಟಿ ಉಳ್ಳವನಾಗುತ್ತಾನೆ, ಮಿಥ್ಯಾದೃಷ್ಟಿಯ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಅವನು ಸಾವಿನ ನಂತರ ಶರೀರ ಕಳೆದುಕೊಂಡ ಮೇಲೆ ಹೀನಸ್ಥಿತಿಯಲ್ಲಿ, ದುರ್ಗತಿಯಲ್ಲಿ, ಅಧೋಗತಿಯಲ್ಲಿ, ನರಕದಲ್ಲಿ ಹುಟ್ಟುತ್ತಾನೆ. ಭಿಕ್ಷುಗಳೇ, ಇದೇ ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿ ದುಃಖ ಫಲವನ್ನು ಉಂಟುಮಾಡುವ ಧರ್ಮಾನುಸಾರಣೆ ಎಂದು ಹೇಳಲ್ಪಡುತ್ತದೆ.</p>
    <h2>7. ವರ್ತಮಾನದಲ್ಲಿ ದುಃಖ ಭವಿಷ್ಯದಲ್ಲಿ ಸುಖ ಫಲ</h2>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>15. “ಭಿಕ್ಷುಗಳೇ, ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಯಾವುದು? ಭಿಕ್ಷುಗಳೇ, ಇಲ್ಲಿ ಒಬ್ಬನು ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಪ್ರಾಣಿಹತ್ಯೆ ಮಾಡುವುದರಿಂದ ವಿರತನಾಗುತ್ತಾನೆ, ಪ್ರಾಣಿಹತ್ಯೆ ಮಾಡುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಕಳ್ಳತನ ಮಾಡುವುದರಿಂದ ವಿರತನಾಗುತ್ತಾನೆ, ಕಳ್ಳತನ ಮಾಡುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಕಾಮಾಚಾರವನ್ನು ನಡೆಸುವುದರಿಂದ ವಿರತನಾಗುತ್ತಾನೆ, ಕಾಮಾಚಾರವನ್ನು ನಡೆಸುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಸುಳ್ಳು ಹೇಳುವುದರಿಂದ ವಿರತನಾಗುತ್ತಾನೆ, ಸುಳ್ಳು ಹೇಳುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಚಾಡಿ ಹೇಳುವುದರಿಂದ ವಿರತನಾಗುತ್ತಾನೆ, ಚಾಡಿ ಹೇಳುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಕಠೋರ ಮಾತನ್ನು ಆಡುವುದರಿಂದ ವಿರತನಾಗುತ್ತಾನೆ, ಕಠೋರ ಮಾತನ್ನು ಆಡುವುದರಿಮದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಹರಟೆ ಹೊಡೆಯುವುದರಿಂದ ವಿರತನಾಗುತ್ತಾನೆ, ಹರಟೆ ಹೊಡೆಯುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ದುರಾಎಯಿಂದ ವಿರತನಾಗುತ್ತಾನೆ, ದುರಾಸೆಯಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಹಗೆತನದಿಂದ ವಿರತನಾಗುತ್ತಾನೆ, ಹಗೆತನದಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ದುಃಖದಿಂದ ಕೂಡಿದ್ದರೂ ಸಹ ದುಮ್ಮಾನದಿಂದ ಕೂಡಿದ್ದರೂ ಸಹ ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ, ಸಮ್ಯಕ್ ದೃಷ್ಟಿಯುಳ್ಳವನಾದ್ದರಿಂದ ಅದರ ಸಂಬಂಧದಿಂದಾಗಿ ಮತ್ತೂ ದುಃಖ ದುಮ್ಮಾನಗಳನ್ನು ಅನುಭವಿಸುತ್ತಾನೆ. ಅವನು ಸಾವಿನ ನಂತರ ಶರೀರ ಕಳೆದುಕೊಂಡ ಮೇಲೆ ಸುಗತಿಯಲ್ಲಿ ಸ್ವರ್ಗಲೋಕದಲ್ಲಿ ಹುಟ್ಟುತ್ತಾನೆ. ಭಿಕ್ಷುಗಳೇ, ಇದೇ ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಎಂದು ಹೇಳಲ್ಪಡುತ್ತದೆ.</p>
    <h2>8. ವರ್ತಮಾನದಲ್ಲಿ ಸುಖ ಭವಿಷ್ಯದಲ್ಲಿಯೂ ಸುಖಫಲ</h2>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>16. “ಭಿಕ್ಷುಗಳೇ, ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿಯೂ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಯಾವುದು? ಭಿಕ್ಷುಗಳೇ, ಇಲ್ಲಿ ಒಬ್ಬನು ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಪ್ರಾಣಿಹತ್ಯೆ ಮಾಡುವುದರಿಂದ ವಿರತನಾಗುತ್ತಾನೆ, ಪ್ರಾಣಿಹತ್ಯೆ ಮಾಡುವುದರಿಂದ ವಿರತನಾಗಿದ್ದರ ಸಂಬಂಧವಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಕಳ್ಳತನ ಮಾಡುವುದರಿಂದ ವಿರತನಾಗುತ್ತಾನೆ, ಕಳ್ಳತನ ಮಾಡುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಕಾಮಾಚಾರವನ್ನು ನಡೆಸುವುದರಿಂದ ವಿರತನಾಗುತ್ತಾನೆ, ಕಾಮಾಚಾರವನ್ನು ಮಾಡುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಸುಳ್ಳು ಹೇಳುವುದರಿಂದ ವಿರತನಾಗುತ್ತಾನೆ, ಸುಳ್ಳು ಹೇಳುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಚಾಡಿ ಹೇಳುವುದರಿಂದ ವಿರತನಾಗುತ್ತಾನೆ, ಚಾಡಿ ಹೇಳುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಕಠೋರ ಮಾತನ್ನು ಆಡುವುದರಿಂದ ವಿರತನಾಗುತಾನೆ, ಕಠೋರ ಮಾತನ್ನು ಆಡುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಹರಟೆ ಹೊಡೆಯುವುದರಿಂದ ವಿರತನಾಗುತ್ತಾನೆ, ಹರಟೆ ಹೊಡೆಯುವುದರಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ದುರಾಸೆಯಿಂದ ವಿರತನಾಗುತ್ತಾನೆ, ದುರಾಸೆಯಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಹಗೆತನದಿಂದ ವಿರತನಾಗುತ್ತಾನೆ, ಹಗೆತನದಿಂದ ವಿರತನಾಗಿದ್ದರ ಸಂಬಂಧದಿಂದಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಸುಖದಿಂದ ಕೂಡಿದ್ದರೂ ಸಹ ಸುಮ್ಮಾನದಿಂದ ಕೂಡಿದ್ದರೂ ಸಹ ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ, ಸಮ್ಯಕ್ ದೃಷ್ಟಿಯುಳ್ಳವನಾದ್ದರಿಂದ ಅದರ ಸಂಬಂಧವಾಗಿ ಮತ್ತೂ ಸುಖ ಸುಮ್ಮಾನಗಳನ್ನು ಅನುಭವಿಸುತ್ತಾನೆ. ಅವನು ಸಾವಿನ ನಂತರ ಶರೀರ ಕಳೆದುಕೊಂಡ ಮೇಲೆ ಸುಗತಿಯಲ್ಲಿ ಸ್ವರ್ಗ ಲೋಕದಲ್ಲಿ ಹುಟ್ಟುತ್ತಾನೆ. ಭಿಕ್ಷುಗಳೇ, ಇದೇ ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿಯೂ ಸುಖ ಫಲವನ್ನು ಉಂಟುಮಾಡುವ ಧರ್ಮಾನುಸರಣೆ ಎಂದು ಹೇಳಲ್ಪಡುತ್ತದೆ. ಭಿಕ್ಷುಗಳೇ, ಇವೇ ಆ ನಾಲ್ಕು ಧರ್ಮಾನುಸರಣೆಗಳು.”</p>
    <h2>9. ಕಹಿ ಹಾಗಲಕಾಯಿಯ ಉದಾಹರಣೆಯ ಧರ್ಮಾನುಸರಣೆ</h2>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>17. “ಭಿಕ್ಷುಗಳೇ, ಅದೆಂದರೆ ವಿಷಪೂರಿತವಾದ ಕಹಿ ಹಾಗಲ ಕಾಯಿಯ ಹಾಗೆ. ಆಗ ಒಬ್ಬ ಮನುಷ್ಯನು ಜಿವದಿಂದ ಇರಬೇಕೆಂಬ ಅಪೇಕ್ಷೆವುಳ್ಳವನಾಗಿ, ಸಾಯಬಾರದೆಂಬ ಅಪೇಕ್ಷೆವುಳ್ಳವನಾಗಿ, ಸುಖದಿಂದ ಇರಬೇಕೆಂಬ ಆಸೆ ಉಳ್ಳವನಾಗಿ ದುಃಖವನ್ನು ಬಯಸದವನಾಗಿ ಬದುಕಬಹುದು. ಅವನಿಗೆ (ಯಾರಾದರೂ) ಹೀಗೆ ಹೇಳಬಹುದು- ‘ಓ ಮನುಷ್ಯನೇ, ಈ ಕಹಿ ಹಾಗಲಕಾಯಿಯು ವಿಷಪೂರಿತವಾಗಿದೆ; ಅದನ್ನು ಬಯಸಿದರೆ ಸೇವಿಸು. ನೀನು ಅದನ್ನು ಸೇವಿಸುವಾಗ ಅದರ ಬಣ್ಣದಿಂದಾಗಿ, ಅದರ ವಾಸನೆಯಿಂದಾಗಿ, ಅದರ ರುಚಿಯಿಂದಾಗಿ ಅದು ನಿನ್ನನ್ನು ಸಂತೋಷಿಸುವುದಿಲ್ಲ; ಆದರೆ ಸೇವಿಸಿದ ಮೇಲೆ ನೀನು ಸಾಯುತ್ತೀಯ ಅಥವಾ ಸಾವಿನ ಸಮಾನವಾದ ದುಃಖವನ್ನು ಅನುಭವಿಸುತ್ತೀಯ’ ಎಂದು. ಅವನು ಆ ಮಾತುಗಳಿಗೆ ಕಿವಿಗೊಡದೆ ಸೇವಿಸುತ್ತಾನೆ, ಅದನ್ನು ಸೇವಿಸದೇ ಬಿಟ್ಟಿಬಿಡುವುದಿಲ್ಲ. ಅದನ್ನು ಅವನು ಸೇವಿಸುವಾಗ ಅದರ ಬಣ್ಣದಿಂದಾಗಿ, ಅದರ ವಾಸನೆಯಿಂದಾಗಿ, ಅದರ ರುಚಿಯಿಂದಾಗಿ ಸಂತೋಷಗೊಳ್ಳುವುದಿಲ್ಲ. ಆದರೆ ಸೇವಿಸಿದ ಮೇಲೆ ಸಾವನ್ನು ಅಥವಾ ಸಾವಿನ ಸಮಾನವಾದ ದುಃಖವನ್ನು ಪಡೆದುಕೊಳ್ಳುತ್ತಾನೆ. ಭಿಕ್ಷುಗಳೇ, ಈ ಉದಾಹರಣೆಯಿಂದ ಈ ಧರ್ಮಾನುಸರಣೆಯೂ ಹೀಗೆಯೇ ಇದೆ ಎಂದು ಹೇಳುತ್ತೇನೆ; ಅದೆಂದರೆ, ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿಯೂ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ.</p>
    <h2>10. ಕುಡಿಯುವ ಪಾತ್ರೆಯಲ್ಲಿನ ಪಾನೀಯದ ಉದಾಹರಣೆಯ ಧರ್ಮಾನುಸರಣೆ</h2>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>18. “ಭಿಕ್ಷುಗಳೇ, ಅದೆಂದರೆ ಬಣ್ಣದಿಂದ ಕೂಡಿರುವ ಸುವಾಸನೆಯಿಂದ ಕೂಡಿರುವ ರುಚಿಯಿಂದ ಕೂಡಿರುವ ಪದಾರ್ಥವೊಂದು ಕುಡಿಯುವ ಪಾತ್ರೆಯಲ್ಲಿದೆ. ಆದರೆ ಅದು ವಿಷಪೂರಿತವಾಗಿದೆ. ಆಗ ಒಬ್ಬ ಮನುಷ್ಯನು ಜೀವದಿಂದ ಇರಬೇಕೆಂಬ ಅಪೇಕ್ಷೆವುಳ್ಳವನಾಗಿ, ಸಾಯಬಾರದೆಂಬ ಅಪೇಕ್ಷೆವುಳ್ಳವನಾಗಿ, ಸುಖದಿಂದ ಇರಬೇಕೆಂಬ ಅಪೇಕ್ಷೆವುಳ್ಳವನಾಗಿ ದುಃಖವನ್ನು ಬಯಸದವನಾಗಿ ಬರಬಹುದು. ಅವನಿಗೆ (ಕೆಲವರು) ಹೀಗೆ ಹೇಳಬಹುದು- ‘ಓ ಮನುಷ್ಯನೇ, ಬಣ್ಣದಿಂದ ಕೂಡಿರುವ, ಸುವಾಸನೆಯಿಂದ ಕೂಡಿರುವ, ರುಚಿಯಿಂದ ಪದಾರ್ಥವು ವಿಷದಿಂದ ಕೂಡಿದೆ, ಅದನ್ನು ಬಯಸಿದರೆ ಸೇವಿಸು. ಅದನ್ನು ನೀನು ಸೇವಿಸುವಾಗ ಅದರ ಬಣ್ಣದಿಂದಾಗಿ, ಅದರ ವಾಸನೆಯಿಂದಾಗಿ, ಅದರ ರುಚಿಯಿಂದಾಗಿ ಅದು ನಿನ್ನನ್ನು ಸಂತೋಷಪಡಿಸುತ್ತದೆ. ಆದರೆ ಸೇವಿಸಿದ ಮೇಲೆ ನೀನು ಸಾಯುತ್ತೀಯ, ಅಥವಾ ಸಾವಿನ ಸಮಾನವಾದ ದುಃಖವನ್ನು ಅನುಭವಿಸುತ್ತೀಯ’ ಎಂದು. ಅವನು ಆ ಮಾತುಗಳಿಗೆ ಕಿವಿಗೊಡದೆ ಸೇವಿಸುತ್ತಾನೆ. ಅದನ್ನು ಸೇವಿಸದೆ ಬಿಟ್ಟುಬಿಡುವುದಿಲ್ಲ. ಅದನ್ನು ಅವನು ಸೇವಿಸುವಾಗ ಅದರ ಬಣ್ಣದಿಮದಾಗಿ, ಅದರ ವಾಸನೆಯಿಂದಾಗಿ, ಅದರ ರುಚಿಯಿಂದಾಗಿ ಸಂತೋಷಗೊಳ್ಳುತ್ತಾನೆ; ಆದರೆ ಸೇವಿಸಿದ ಮೇಲೆ ಸಾವನ್ನು ಅಥವಾ ಸಾವಿನ ಸಮಾನವಾದ ದುಃಖವನ್ನು ಪಡೆದುಕೊಳ್ಳುತ್ತಾನೆ. ಭಿಕ್ಷುಗಳೇ, ಈ ಉದಾಹರಣೆಯಿಂದ ಈ ಧರ್ಮಾನುಸರಣೆಯೂ ಹೀಗೆಯೇ ಇದೆ ಎಂದು ನಾನು ಹೇಳುತ್ತೇನೆ; ಅದೆಂದರೆ: ವರ್ತಮಾನದಲ್ಲಿ ಸುಖಕರವಾಗಿದ್ದು ಭವಿಷ್ಯದಲ್ಲಿ ದುಃಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ.</p>
    <h2>11. ಮೂತ್ರ ಲವಣಯುಕ್ತವಾದ ಔಷಧಿಗಳ ಉದಾಹರಣೆಯ ಧರ್ಮಾನುಸಾರಣೆ</h2>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>19. “ಭಿಕ್ಷುಗಳೇ, ಅನೇಕಬಗೆಯ ಔಷಧಿಗಳು ಮೂತ್ರ ಲವಣದಿಂದ ಪೂರಿತವಾಗಿವೆ. ಆಗ ಒಬ್ಬ ಕಾಮಾಲೆ ರೋಗದ ಮನುಷ್ಯನು ಬರಬಹುದು. ಅವನಿಗೆ (ಕೆಲವರು) ಹೀಗೆ ಹೇಳಬಹುದು- ‘ಓ ಮನುಷ್ಯನೇ, ಈ ನಾನಾಬಗೆಯ ಔಷಧಿಗಳು ಮೂತ್ರ ಲವಣದಿಂದ ಪೂರಿತವಾಗಿವೆ; ಅದನ್ನು ಬಯಸಿದ್ದೇ ಆದರೆ ಸೇವಿಸು. ನೀನು ಅದನ್ನು ಸೇವಿಸಿದರೆ ಅದು ಬಣ್ಣದಿಂದಾಗಲಿ, ವಾಸನೆಯಿಂದಾಗಲಿ, ರುಚಿಯಿಂದಾಗಲಿ ಸಂತೋಷಗೊಳಿಸುವುದಿಲ್ಲ, ಆದರೆ ಕುಡಿದಮೇಲೆ ಸುಖದಿಂದ ಇರುತ್ತೀಯ’ ಎಂದು. ಅವನು ಆ ಮಾತುಗಳಿಗೆ ಕಿವಿಗೊಟ್ಟು ಸೇವಿಸುತ್ತಾನೆ, ಸೇವಿಸದೇ ಬಿಟ್ಟುಬಿಡುವುದಿಲ್ಲ. ಅವನು ಅದನ್ನು ಸೇವಿಸಿದಾಗ ಅದರ ಬಣ್ಣದಿಂದಾಗಲಿ, ಅದರ ವಾಸನೆಯಿಂದಾಗಲಿ, ಅದರ ರುಚಿಯಿಂದಾಗಲಿ ಸಂತೋಷಗೊಳ್ಳುವುದಿಲ್ಲ, ಆದರೆ ಸೇವಿಸಿದ ಮೇಲೆ ಸುಖದಿಂದಿರುತ್ತಾನೆ. ಭಿಕ್ಷುಗಳೇ, ಈ ಉದಾಹರಣೆಯಿಂದ ಈ ಧರ್ಮಾನುಸರಣೆಯೂ ಕೂಡ ಹೀಗೆಯೇ ಇದೆ ಎಂದು ಹೇಳುತ್ತೇನೆ; ಅದೆಂದರೆ: ವರ್ತಮಾನದಲ್ಲಿ ದುಃಖಕರವಾಗಿದ್ದು, ಭವಿಷ್ಯದಲ್ಲಿ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆ.</p>
    <h2>12. ನಾಲ್ಕು ಮಧುಗಳ ಉದಾಹರಣೆಯ ಧರ್ಮಾನುಸರಣೆ</h2>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>20. “ಭಿಕ್ಷುಗಳೇ, ಅದೆಂದರೆ: ಹಾಲು, ಜೇನುತುಪ್ಪ, ತುಪ್ಪ ಮತ್ತು ಸಕ್ಕರೆಯನ್ನು ಒಟ್ಟಾಗಿ ಬೆರೆಸಿರುವ ಹಾಗೆ. ಆಗ ಒಬ್ಬ ಮನುಷ್ಯನು, ಬೇದಿಯ ಭಾದೆ ಹೊಂದಿದವನು ಬರಬಹುದು. ಅವನಿಗೆ (ಕೆಲವರು) ಹೀಗೆ ಹೇಳಬಹುದು- ‘ಓ ಮನುಷ್ಯನೇ, ಇದು ಹಾಲು, ಜೇನುತಪ್ಪ, ತುಪ್ಪ ಮತ್ತು ಸಕ್ಕರೆಯನ್ನು ಒಟ್ಟಾಗಿ ಬೆರೆಸಿರುವ ಪದಾರ್ಥ; ಇದನ್ನು ಬಯಸಿದ್ದೇ ಆದರೆ ಸೇವಿಸು. ನೀನು ಅದನ್ನು ಸೇವಿಸಿದರೆ ಅದು ಬಣ್ಣದಿಂದಾಗಲಿ, ವಾಸನೆಯಿಂದಾಗಲಿ, ರುಚಿಯಿಂದಾಗಲಿ ಸಂತೋಷಗೊಳ್ಳುತ್ತಾನೆ; ಸೇವಿಸಿದ ಮೇಲೂ ಸುಖದಿಂದಿರುತ್ತಾನೆ. ಈ ಉದಾಹರಣೆಯಿಂದ ಈ ಧರ್ಮಾನುಸರಣೆಯು ಕೂಡ ಹೀಗೆಯೇ ಇದೆ ಎಂದು ಹೇಳುತ್ತೇನೆ. ಭಿಕ್ಷುಗಳೇ, ಅದೆಂದರೆ: ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿಯೂ ಸುಖಫಲನ್ನು ಉಂಟುಮಾಡುವ ಧರ್ಮಾಸರಣೆ.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>21. “ಭಿಕ್ಷುಗಳೇ, ಮಳೆಗಾಲದ ಕೊನೆಯ ತಿಂಗಳಿನಲ್ಲಿ ಕೊಯ್ಯುವ ಸಮಯದಲ್ಲಿ ಆಕಾಶವು ನಿರ್ಮಲವಾಗಿರುವಾಗ, ಮೋಡಗಳು ಇಲ್ಲದಾಗ ಸೂರ್ಯನು ಬಾನಿನಲ್ಲಿ ಉದಯಿಸಿ ಆಕಾಶದ ಎಲ್ಲ ಮೂಲೆಯಿಂದ ಕತ್ತಲೆಯನ್ನು ಹೊಡೆದೋಡಿಸುತ್ತ ಪ್ರಕಾಶಿಸುತ್ತಾನೆ, ಬೆಳಗುತ್ತಾನೆ, ಹೊಳೆಯುತ್ತಾನೆ. ಅದೇರೀತಿಯಲ್ಲಿ ಕೂಡ, ಭಿಕ್ಷುಗಳೇ, ವರ್ತಮಾನದಲ್ಲಿ ಸುಖಕರವಾಗಿದ್ದು, ಭವಿಷ್ಯದಲ್ಲಿಯೂ ಸುಖಫಲವನ್ನು ಉಂಟುಮಾಡುವ ಧರ್ಮಾನುಸರಣೆಯು ಇತರ ಸಾಮಾನ್ಯ ಶ್ರಮಣರ ಬ್ರಾಹ್ಮಣರ ಸೂತ್ರ ಸಿದ್ಧಾಂತಗಳನ್ನು ಮರೆಮಾಡಿ ಪ್ರಕಾಶಿಸುತ್ತದೆ, ಬೆಳಗುತ್ತದೆ ಮತ್ತು ಹೊಳೆಯುತ್ತದೆ” ಎಂದು.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಭಗವಾನರು ಹೀಗೆ ನುಡಿದರು. ಸ್ಫೂರ್ತಿ ಪಡೆದ ಆ ಭಿಕ್ಷುಗಳು ಭಗವಾನರ ಮಾತುಗಳಿಗೆ ಆನಂದಗೊಂಡರು.</p>
    <h2>ಇಲ್ಲಿಗೆ ಮಹಾಧಮ್ಮ ಸಮಾಧಾನ ಸುತ್ತ ಮುಗಿಯಿತು.</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>