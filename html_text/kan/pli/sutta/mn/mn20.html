<!DOCTYPE html>
<html>

<head>
  <meta charset='UTF-8'>
  <meta name='author' content='Dr. J. Srinivas Murthy'>
  <title>MN 20: ಚಂಚಲತೆ ಶಮಣ ಸುತ್ತ-ಡಾ|| ಜೆ. ಶ್ರೀನಿವಾಸಮೂರ್ತಿ</title>
</head>

<body>
  <article id='mn20' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಸಿಂಹನಾದ ವರ್ಗ </li>
      </ul>
      <h1 class='sutta-title'>20. ಚಂಚಲತೆ ಶಮಣ ಸುತ್ತ</h1>
    </header>

    <h2>1. ಅಕುಶಲ ನಿಮಿತ್ತಕ್ಕೆ ಬದಲಾಗಿ ಕುಶಲ ನಿಮಿತ್ತಕ್ಕೆ ಮನಸ್ಸು ಮಾಡಬೇಕು</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span>238 ಒಂದುಸಲ ಭಗವಾನರು ಶ್ರಾವಸ್ಥಿಯ ಹತ್ತಿರದ ಅನಾಥಪಿಂಡಿಕರ ಜೇತವನದಲ್ಲಿನ ವಿಹಾರದಲ್ಲಿ ತಂಗಿದ್ದರು. ಅಲ್ಲಿ ಭಗವಾನರು ಭಿಕ್ಷುಗಳನ್ನು “ಭಿಕ್ಷುಗಳೇ” ಎಂದು ಕರೆದರು. “ಭದನ್ತರೇ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“ಭಿಕ್ಷುಗಳೇ, ಅಧಿಚಿತ್ತ (ಸಮಾಧಿಯನ್ನು ಬೆಳೆಸಿಕೊಳ್ಳುವ ಚಿತ್ತ) ವನ್ನು ಅರಸುವ ಭಿಕ್ಷುವಿನಿಂದ ಕಾಲಕಾಲಕ್ಕೆ ಐದು ನಿಮಿತ್ತಗಳು239 (ಉಪಾಯ ಅಥವಾ ವಿಧಾನ) ಮನಸ್ಸಿಗೆ ತಂದುಕೊಳ್ಳಬೇಕು. ಯಾವುವು ಆ ಐದು? ಇಲ್ಲಿ ಭಿಕ್ಷುಗಳೇ, ಭಿಕ್ಷುವಿಗೆ ಯಾವ ವಿಷಯದ* ಸಲುವಾಗಿ ಮತ್ತು ಯಾವ ವಿಷಯವನ್ನು ಮನಸ್ಸಿಗೆ ತಂದುಕೊಂಡರೆ ಪಾಪಕಾರಿಯಾದ, ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತವೋ; (ಭಿಕ್ಷುಗಳೇ, ಆ ಭಿಕ್ಷುವು) ಅಂತಹ ವಿಷಯಗಳಿಗಿಂತ ಬೇರೊಂದು ವಿಷಯವನ್ನು, ಕುಶಲವಾದ ವಿಷಯವನ್ನು ಮನಸ್ಸಿಗೆ ತಂದುಕೊಳ್ಳಬೇಕು.240 ಅವನಿಗೆ ಆ ವಿಷಯಕ್ಕೆ ಬದಲು ಕುಶಲದಿಂದೊಡಗೂಡಿದ ಇನ್ನೊಂದು ವಿಷಯವನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ. ಅವು ಇಲ್ಲವಾಗುತ್ತವೆ, ಅವು ನಾಶವಾಗುವಾಗ ತನ್ನೊಳಗೇ ಮನಸ್ಸನ್ನು ಸ್ಥಿಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಉದಾಹರಣೆಗೆ ಭಿಕ್ಷುಗಳೇ, ದಕ್ಷನಾದ ಮರಗೆಲಸದವನು ಅಥವಾ ಅವನ ಶಿಷ್ಯ ಒಂದು ಸಣ್ಣ ಬೆಣೆಯಿಂದ ದೊಡ್ಡ ಬೆಣೆಯನ್ನು ಹೊಡೆದೆಬ್ಬಿಸುವಂತೆ, ತೆಗೆಯುವಂತೆ ಇದೂ ಸಹ. ಭಿಕ್ಷುಗಳೇ, ಈ ರೀತಿಯೇ, ಭಿಕ್ಷುವಿಗೆ ಯಾವ ವಿಷಯದ ಸಲುವಾಗಿ ಅಥವಾ ಯಾವ ವಿಷಯವನ್ನು ಮನಸಿಗೆ ತಂದುಕೊಂಡರೆ ಪಾಪಕಾರಿಯಾದ, ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತವೋ; ಭಿಕ್ಷುಗಳೇ, ಆ ಭಿಕ್ಷುವು ಆ ವಿಷಯಗಳಿಗೆ ಬದಲು ಕುಶಲದಿಂದ ಕೂಡಿದ ಬೇರೊಂದು ವಿಷಯವನ್ನು ಮನಸ್ಸಿಗೆ ತಂದುಕೊಳ್ಳಬೇಕು. ಅವನಿಗೆ ಆ ವಿಷಯಕ್ಕೆ ಬದಲು ಕುಶಲದಿಂದೊಡಗೂಡಿದ ಇನ್ನೊಂದು ವಿಷಯವನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ, ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ. ಅವು ಇಲ್ಲವಾಗುತ್ತವೆ; ಅವು ನಾಶವಾಗುವಾಗಿ ತನ್ನೊಳಗೇ, ಮತ್ತೆ ಮನಸ್ಸನ್ನು ಸ್ಥಿಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ.</p>
    <h2>2. ಅಕುಶಲ ಯೋಚನೆಗಳ ಆಪತ್ತನ್ನು ಪರೀಕ್ಷಿಸಿ ನೋಡಬೇಕು</h2>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>[ಇಲ್ಲಿ ಪರೀಕ್ಷಿಸುವುದು ಮತ್ತು ಬಿಡಿಸಿ ನೋಡುವುದು ಎಂಬ ಅರ್ಥವಿದೆ]</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>2. “ಭಿಕ್ಷುಗಳೇ, ಆ ಭಿಕ್ಷುವಿಗೆ ಆ ವಿಷಯಕ್ಕೆ ಬದಲಾಗಿ ಬೇರೊಂದು ಕುಶಲದಿಂದೊಡಗೂಡಿದ ವಿಷಯವನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತಲೇ ಹೋಗುತ್ತವೋ ಆಗ ಭಿಕ್ಷುಗಳೇ, ಆ ಭಿಕ್ಷುವು ಆ ಯೋಚನೆಗಳ ಆಪತ್ತನ್ನು ಹೀಗೆ ಪರೀಕ್ಷಿಸಿ ನೋಡಬೇಕು- ‘ಈ ನನ್ನ ಯೋಚನೆಗಳು ಅಕುಶಲವಾದವು, ಈ ನನ್ನ ಯೋಚನೆಗಳು ತಪ್ಪಾದವು, ಈ ನನ್ನ ಯೋಚನೆಗಳು ದುಃಖ ಫಲವನ್ನು ಕೊಡುವಂಥವು241 ಎಂದು. ಅವನು ಆ ಯೋಚನೆಗಳ ಆಪತ್ತನ್ನು ಪರೀಕ್ಷಿಸಿ ನೋಡಿದಾಗ ಪಾಪಕಾರಿಯಾದ, ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ, ಅವು ನಾಶವಾದಾಗ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಉದಾಹರಣೆಗೆ ಭಿಕ್ಷುಗಳೇ, ಎಳೆಯ ವಯಸ್ಸಿನ ಅಲಂಕಾರಪ್ರಿಯರಾದ ಯುವ ಗಂಡಾಗಲೀ ಹೆಣ್ಣಾಗಲೀ ಹಾವಿನ ಹೆಣವನ್ನು ಅಥವಾ ನಾಯಿಯ ಹೆಣವನ್ನು ಅಥವಾ ಮನುಷ್ಯನ ಹೆಣವನ್ನು ಕತ್ತಿನಲ್ಲಿ ಹಾಕಿಕೊಂಡಿದ್ದಾಗ ಹೇಗೆ ಹೇಸಿಕೊಳ್ಳುತ್ತಾರೆ, ಅಸಹ್ಯ ಪಡುತ್ತಾರೆ, ಜಿಗುಪ್ಸೆ ಪಡುತ್ತಾರೋ; ಅದೇರೀತಿ ಭಿಕ್ಷುಗಳೇ, ಆ ಭಿಕ್ಷುವಿಗೆ ಆ ವಿಷಯಕ್ಕೆ ಬದಲಾಗಿ ಬೇರೊಂದು ಕುಶಲದಿಂದೊಡಗೂಡಿದ ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತಲೇ ಹೋಗುತ್ತವೋ; ಭಿಕ್ಷುಗಳೇ! ಆಗ ಆ ಭಿಕ್ಷುವು ಆ ಯೋಚನೆಗಳ ಆಪತ್ತನ್ನು ಹೀಗೆ ಪರೀಕ್ಷಿಸಿ ನೋಡಬೇಕು ‘ಈ ನನ್ನ ಯೋಚನೆಗಳು ಅಕುಶಲವಾದವು, ಈ ನನ್ನ ಯೋಚನೆಗಳು ತಪ್ಪಾದುವು, ಈ ನನ್ನ ಯೋಚನೆಗಳು ದುಃಖ ಫಲವನ್ನು ಕೊಡುವಂಥವು’ ಎಂದು. ಅವನು ಆ ಯೋಚನೆಗಳ ಆಪತ್ತನ್ನು ಬಿಡಿಸಿ ನೋಡಿದಾಗ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಇವು ಇಲ್ಲವಾಗುತ್ತವೆ, ಅವು ನಾಶವಾದಾಗ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ.</p>
    <h2>3. ಅಕುಶಲ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ ಗಮನಿಸಿದಂತೆ ಆಗಬೇಕು</h2>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>3. “ಭಿಕ್ಷುಗಳೇ, ಆ ಭಿಕ್ಷುವಿಗೆ ಆ ಯೋಚನೆಗಳ ವಿಪತ್ತನ್ನು ಪರೀಕ್ಷಿಸಿ ನೋಡಿದಾಗ ಕೂಡ ಪಾಪಕಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತಿರುತ್ತವೋ; ಭಿಕ್ಷುಗಳೇ, ಆಗ ಆ ಭಿಕ್ಷುವು ಆ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ, ಗಮನಿಸಿದಂತೆ ಆಗಬೇಕು. ಆ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ ಗಮನಿಸಿದಂತೆ ಆದಾಗ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ, ಅವು ನಾಶವಾಗುವಾಗ ತನ್ನೊಳಗೇ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಉದಾಹರಣೆಗೆ ಭಿಕ್ಷುಗಳೇ, ಕಣ್ಣುಳ್ಳ ಮನುಷ್ಯನು ಕಣ್ಣಳತೆಗೆ ಬಂದ ರೂಪಗಳನ್ನು ನೋಡುವ ಇಚ್ಛೆ ಇಲ್ಲವಾದಾಗ ಅವನು ಕಣ್ಣು ಮುಚ್ಚಿಕೊಳ್ಳುತ್ತಾನೆ ಅಥವಾ ಬೇರೆ ಕಡೆ ನೋಡುತ್ತಾನೆ. ಭಿಕ್ಷುಗಳೇ, ಅದೇರೀತಿ ಆ ಭಿಕ್ಷುವಿಗೆ ಆ ಯೋಚನೆಗಳ ವಿಪತ್ತನ್ನು ಬಿಡಿಸಿ ನೋಡಿದಾಗ ಕೂಡ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತಿರುತ್ತವೋ; ಭಿಕ್ಷುಗಳೇ, ಆಗ ಆ ಭಿಕ್ಷುವು ಆ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ ಗಮನಿಸಿದಂತೆ ಆಗಬೇಕು. ಆ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ ಗಮನಿಸಿದಂತೆ ಆದಾಗ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವು ನಾಶವಾಗುವಾಗ ತನ್ನೊಳಗೇ ಮನಸ್ಸನ್ನು ಸ್ಥಿಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ.</p>
    <h2>4. ಆ ಯೋಚನೆಗಳ ಹೊಂದಾಣಿಕೆಯ ಸ್ಥಿಮಿತವನ್ನು ಮನಸ್ಸಿಗೆ ತಂದುಕೊಳ್ಳುವುದು</h2>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>4. “ಭಿಕ್ಷುಗಳೇ, ಆ ಭಿಕ್ಷುವಿಗೆ ಆ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ ಗಮನಿಸದಂತಿದ್ದಾಗ ಕೂಡ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ಉಂಟಾಗುತ್ತಿರಬಹುದು242 ಆಗ ಆ ಭಿಕ್ಷುವು ಆ ಯೋಚನೆಗಳ ಯೋಚನಾಲಹರಿಯ, ಯೋಜನೆಯನ್ನು ಮನಸ್ಸಿಗೆ ತಂದುಕೊಂಡಾಗ ಯಾವ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ ದ್ವೇಷದಿಂದೊಡಗೂಡಿದ ಮೋಹದಿಂದೊಡಗೂಡಿದ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವುಗಳನ್ನು ನಾಶಮಾಡುವುದರಿಂದ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಉದಾಹರಣೆಗೆ ಭಿಕ್ಷುಗಳೇ, ಒಬ್ಬ ಮನುಷ್ಯನು ಓಡಿಹೋಗುತ್ತಿರುತ್ತಾನೆ, ಅವನಿಗೆ ಹೀಗನಿಸುತ್ತದೆ- ‘ಏತಕ್ಕೋಸ್ಕರ ನಾನು ಓಡಿ ಹೋಗುತ್ತಿದ್ದೇನೆ? ಯಾಕೆ ನಾನು ನಿಧಾನವಾಗಿ ಹೋಗಬಾರದು’ ಎಂದು. ಅವನು ನಿಧಾನವಾಗಿ ಹೋಗುತ್ತಾನೆ, ಅವನಿಗೆ ಹೀಗನಿಸುತ್ತದೆ- ‘ಯಾಕೆ ನಾನು ನಿಧಾನವಾಗಿ ಹೋಗುತ್ತಿದ್ದೇನೆ, ಯಾಕೆ ನಾನು ನಿಲ್ಲಬಾರದು’ ಎಂದು. ಅವನು ನಿಲ್ಲುತ್ತಾನೆ, ಅವನಿಗೆ ಹೀಗನಿಸುತ್ತದೆ- ‘ಯಾಕೆ ನಾನು ನಿಂತಿದ್ದೇನೆ, ಯಾಕೆ ನಾನು ಕುಳಿತಿದ್ದೇನೆ, ಯಾಕೆ ನಾನು ಮಲಗಿಕೊಳ್ಳಬಾರದು’ ಎಂದು. ಅವನು ಮಲಗಿಕೊಳ್ಳುತ್ತಾನೆ. [ಇಲ್ಲಿ ಮಲಗುವುದೆಂದರೆ ನಿದ್ದೆಯಿಂದಲ್ಲ, ದೇಹವನ್ನು ಆರಾಮವಾಗಿ ಚಾಚಿ ಮಲಗುವುದು]. ಭಿಕ್ಷುಗಳೇ, ಅದೇರೀತಿ ಆ ಮನುಷ್ಯ ಸ್ಥೂಲವಾದ ಕಾಯಸ್ಥಿತಿಗಳಿಗೆ ಬದಲಾಯಿಸಿ ಸೂಕ್ಷ್ಮ ಸೂಕ್ಷ್ಮವಾದ ಕಾಯಸ್ಥಿತಿಯನ್ನು ಕೈಗೊಳ್ಳುತ್ತಾನೆ. ಭಿಕ್ಷುಗಳೇ, ಅದೇರೀತಿ ಆ ಭಿಕ್ಷುವಿಗೆ ಆ ಯೋಚನೆಗಳನ್ನು ನೆನಪಿಗೆ ತಂದುಕೊಳ್ಳದಂತೆ ಗಮನಿಸದಂತೆ ಆದಾಗ ಕೂಡ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ ದ್ವೇಷದಿಂದೊಡಗೂಡಿದ ಮೋಸದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತಿರಬಹುದು; ಭಿಕ್ಷುಗಳೇ, ಆಗ ಆ ಭಿಕ್ಷುವು ಆ ಯೋಚನಾ ಲಹರಿಯ ಯೋಜನೆಯನ್ನು ಮನಸ್ಸಿಗೆ ತಂದುಕೊಳ್ಳಬೇಕು, ಅವನಿಗೆ ಆ ಯೊಚನೆಗಳ ಯೋಚನಾ ಲಹರಿಯ ಯೋಜನೆಯನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಯಾವು ಉತ್ಪನ್ನವಾಗುತ್ತಿರುತ್ತವೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವುಗಳನ್ನು ನಾಶಮಾಡುವುದರಿಂದ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ.</p>
    <h2>5. ಮನಸ್ಸಿನಿಂದ ಮನಸ್ಸನ್ನು ನಿಗ್ರಹಿಸಬೇಕು</h2>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>“ಭಿಕ್ಷುಗಳೇ, ಆ ಭಿಕ್ಷುವಿಗೆ ಆ ಯೋಚನೆಗಳ, ಯೋಚನಾ ಲಹರಿಯ, ಯೋಜನೆ ಮನಸ್ಸಿಗೆ ತಂದುಕೊಂಡಾಗ ಕೂಡ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯೋಚನೆಗಳು ಉಂಟಾಗುತ್ತಿರಬಹುದು; ಭಿಕ್ಷುಗಳೇ, ಆಗ ಆ ಭಿಕ್ಷುವು ಹಲ್ಲು ಕಚ್ಚಿಕೊಂಡು ನಾಲಿಗೆಯಿಂದ ತಾಲುವಿಗೆ ಒತ್ತಿ ಮನಸ್ಸನ್ನು ಮನಸ್ಸಿನಿಂದ ನಿಗ್ರಹಿಸಬೇಕು, ಹಿಡಿತಕ್ಕೆ ತರಬೇಕು, ಹತ್ತಿಕ್ಕಬೇಕು. ಅವನಿಗೆ ಹಲ್ಲುಕಚ್ಚಿ ನಾಲಿಗೆಯಿಂದ ತಾಲುವನ್ನು ಒತ್ತಿ ಮನಸ್ಸನ್ನು ಮನಸ್ಸಿನಿಂದ ನಿಗ್ರಹಿಸಿ, ಹಿಡಿತಕ್ಕೆ ತಂದು ಹತ್ತಿಕ್ಕಿದಾಗ243 ಪಾಪಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳು ಏನಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವುಗಳನ್ನು ನಾಶಮಾಡಿದಾಗ ತನ್ನೊಳಗೆ ಮನಸ್ಸನ್ನು ಸ್ಥಿಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಉದಾಹರಣೆಗೆ ಭಿಕ್ಷುಗಳೇ, ಬಲಾಢ್ಯನಾದ ಒಬ್ಬ ವ್ಯಕ್ತಿಯು ದುರ್ಬಲನಾದ ಒಬ್ಬ ವ್ಯಕ್ತಿಯ ತಲೆಯನ್ನು ಅಥವಾ ಕತ್ತನ್ನು ಅಥವಾ ಭುಜವನ್ನು ಹಿಡಿದುಕೊಂಡು ನಿಗ್ರಹಿಸುತ್ತಾನೆ, ಹಿಡಿತಕ್ಕೆ ತರುತ್ತಾನೆ; ಹತ್ತಿಕ್ಕುತ್ತಾನೆಯೋ, ಅದೇರೀತಿ ಭಿಕ್ಷುಗಳೇ, ಆ ಭಿಕ್ಷುವಿಗೆ ಆ ಯೋಚನೆಗಳ ಯೋಜನೆಯ ಹೊಂದಾಣಿಕೆಯ ಸ್ಥಿಮಿತವನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳು ಉಂಟಾಗುತ್ತಿರುತ್ತವೋ, ಭಿಕ್ಷುಗಳೇ, ಆ ಭಿಕ್ಷುವು ಹಲ್ಲುಕಚ್ಚಿ ನಾಲಿಗೆಯನ್ನು ತಾಲುವಿಗೆ ಒತ್ತಿ ಮನಸ್ಸನ್ನು ಮನಸ್ಸಿನಿಂದ ನಿಗ್ರಹಿಸಬೇಕು, ಹಿಡಿತಕ್ಕೆ ತರಬೇಕು, ಹತ್ತಿಕ್ಕಬೇಕು. ಅವನು ಹಲ್ಲುಕಚ್ಚಿ ನಾಲಿಗೆಯನ್ನು ತಾಲುವಿಗೆ ಒತ್ತಿ ಮನಸ್ಸಿನಿಂದ ಮನಸ್ಸನ್ನು ನಿಗ್ರಹಿಸಿದರೆ, ಹಿಡಿತಕ್ಕೆ ತಂದರೆ, ಹತ್ತಿಕ್ಕಿದರೆ, ಪಾಪಕಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವುಗಳನ್ನು ನಾಶಮಾಡಿದಾಗ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ.</p>
    <h2>6. ಯೋಚನೆಯ ವಿಧಾನದ ದಾರಿಯಲ್ಲಿ ಪ್ರಭುತೆ*</h2>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>5. “ಭಿಕ್ಷುಗಳೇ, ಯಾವಾಗ ಭಿಕ್ಷುವು ಯಾವ ವಿಷಯದ ಸಲುವಾಗಿ ಯಾವ ವಿಷಯವನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ, ಯೋಚನೆಗಳು ಉಂಟಾಗುತ್ತವೋ, ಅವನು ಆ ವಿಷಯಗಳಿಗೆ ಬದಲಾಗಿ ಕುಶಲದಿಂದ ಕೂಡಿದ ಬೇರೊಂದು ವಿಷಯವನ್ನು ಮನಸ್ಸಿಗೆ ತಂದುಕೊಂಡಾಗ ಪಾಪಕಾರಿಯಾದ ಅಕುಶಲವಾದ, ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಆ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವು ನಾಶವಾದಾಗ ತನ್ನೊಳಗೆ ತನ್ನ ಮನಸ್ಸನ್ನು ಸ್ಥಿಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಆ ಯೋಚನೆಗಳ ವಿಪತ್ತನ್ನು ಬಿಡಿಸಿ ನೋಡಿದಾಗ ಕೂಡ ಪಾಪಕಾರಿಯಾದ ಯೋಚನೆಗಳು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ, ಅವು ನಾಶವಾದಾಗ ತನ್ನೊಳಗೇ ಮನಸ್ಸನ್ನು ಸ್ಥಿಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಆ ಯೋಚನೆಗಳನ್ನು ಮನಸ್ಸಿಗೆ ತಂದುಕೊಳ್ಳದೆ ಇರುವುದರಿಂದ ಗಮನಿಸದೆ ಇರುವುದರಿಂದ ಕೂಡ... ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ, ಅವು ನಾಶವಾದಾಗ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಆ ಯೋಚನೆಗಳ ಯೋಚನಾ ಲಹರಿಯ ಯೋಜನೆಯನ್ನು ಮನಸ್ಸಿಗೆ ತಂದುಕೊಂಡಾಗ ಕೂಡ... ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ, ಅವು ನಾಶವಾದಾಗ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ. ಹಲ್ಲುಕಚ್ಚಿ ನಾಲಿಗೆಯನ್ನು ತಾಲುವಿಗೆ ಒತ್ತಿ ಮನಸ್ಸಿನಿಂದ ಮನಸ್ಸನ್ನು ನಿಗ್ರಹಿಸುವುದರಿಂದ ಹಿಡಿತಕ್ಕೆ ತರುವುದರಿಂದ ಹತ್ತಿಕ್ಕುವುದರಿಂದ ಕೂಡ ಪಾಪಕಾರಿಯಾದ ಅಕುಶಲವಾದ ಆಶೆಯಿಂದೊಡಗೂಡಿದ, ದ್ವೇಷದಿಂದೊಡಗೂಡಿದ, ಮೋಹದಿಂದೊಡಗೂಡಿದ ಯಾವ ಯೋಚನೆಗಳಿವೆಯೋ ಅವು ನಾಶವಾಗುತ್ತವೆ, ಅವು ಇಲ್ಲವಾಗುತ್ತವೆ. ಅವು ನಾಶವಾದಾಗ ತನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತಾನೆ, ಸಮಾಧಾನಗೊಳಿಸುತ್ತಾನೆ, ಒಮ್ಮನಗೊಳಿಸುತ್ತಾನೆ, ಏಕಾಗ್ರಗೊಳಿಸುತ್ತಾನೆ.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ಭಿಕ್ಷುಗಳೇ, ಇದಕ್ಕೆ ಯೋಚನೆಗಳ ವಿಧಾನದ ದಾರಿಯಲ್ಲಿ ಭಿಕ್ಷುವು ಪ್ರಭುವೆಂದು ಕರೆಯುವುದು. ಅವನು ಯಾವ ಯೋಚನೆಯನ್ನು ಆಕಾಂಕ್ಷೆಪಡುತ್ತಾನೆ. ಅದೇ ಯೋಚನೆಯನ್ನು ಯೋಚಿಸುತ್ತಾನೆ. ಯಾವ ಯೋಚನೆಯನ್ನು ಆಕಾಂಕ್ಷೆಪಡುತ್ತಾನೆ, ಅದೇ ಯೋಚನೆಯನ್ನು ಯೋಚಿಸುತ್ತಾನೆ. ಯಾವ ಯೋಚನೆಯನ್ನು ಆಕಾಂಕ್ಷೆ ಪಡುವುದಿಲ್ಲವೋ ಆ ಯೋಚನೆಯನ್ನು ಯೋಚಿಸುವುದಿಲ್ಲ. ಅವನು ತೃಷ್ಣೆಯಿನ್ನು ಕತ್ತರಿಸಿ ಹಾಕಿದ್ದಾನೆ, ಸಂಕೋಲೆಯನ್ನು ಕಳಚಿ ಹಾಕಿದ್ದಾನೆ. ಅಹಂಕಾರವನ್ನು ಸೀಳಿಹಾಕುವುದರಿಂದ ಎಲ್ಲಾ ದುಃಖವನ್ನು ಕೊನೆಗೊಳಿಸಿದ್ದಾನೆ244 ಎಂದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಭಗವಾನರು ಹೀಗೆ ಹೇಳಿದರು. ಸ್ಫೂರ್ತಿಗೊಂಡ ಆ ಭಿಕ್ಷುಗಳು ಭಗವಾನರ ಮಾತನ್ನು ಅಭಿನಂದಿಸಿದರು.</p>
    <h2>ಇಲ್ಲಿಗೆ ಚಂಚಲತೆ ಶಮಣ ಸುತ್ತ ಮುಗಿಯಿತು</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. J. Srinivas Murthy</span>.</p>
      <p>ಅನುವಾದಕ: ಡಾ|| ಜೆ. ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>