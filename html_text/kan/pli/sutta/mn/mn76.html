<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 76: ಸನ್ದಕ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn76' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>76. ಸನ್ದಕ ಸುತ್ತ</h1>
    </header>

    <h2>ಸನ್ದಕ ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಮ್ಮೆ ಬುದ್ಧ ಭಗವಾನರು ಕೋಸಂಬಿಯ ಘೋಸಿತಾರಾಮದಲ್ಲಿ ತಂಗಿದ್ದರು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಆ ಸಮಯದಲ್ಲಿಯೇ ಪರಿವ್ರಾಜಕನಾದ ಸನ್ದಕನು ಪಿಲಕ್ಖಾ ಗುಹೆಯಲ್ಲಿ ಬಹುಸಂಖ್ಯೆಯ ಪರಿವ್ರಾಜಕರೊಂದಿಗೆ ವಾಸಿಸುತ್ತಿದ್ದನು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಆಯುಷ್ಮಂತನಾದ ಆನಂದನು ಸಂಜೆಯ ಧ್ಯಾನವನ್ನು ಮುಗಿಸಿ ಮೇಲಕ್ಕೆದ್ದು ಭಿಕ್ಷುಗಳಿಗೆ ಹೀಗೆಂದು ಹೇಳಿದನು: ಗೆಳೆಯರೆ, ಬನ್ನಿ; ನಾವೆಲ್ಲ ದೇವಕಟ ಕೊಳಕ್ಕೆ ಹೋಗಿ ಅಲ್ಲಿರುವ ಗುಹೆಯನ್ನು ನೋಡೋಣ. ಹಾಗೆಯೇ ಆಗಲಿ ಎಂದು ಭಿಕ್ಷುಗಳು ಹೇಳಿದರು. ನಂತರ ಆಯುಷ್ಮಂತನಾದ ಆನಂದನು ಭಿಕ್ಷುಗಣದ ಜೊತೆ ದೇವಕಟ ಕೊಳದತ್ತ ತೆರಳಿದನು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಆ ಸಂದರ್ಭದಲ್ಲಿ ಪರಿವ್ರಾಜಕ ಸನ್ದಕನು ಬಹುಸಂಖ್ಯೆಯ ಪರಿವ್ರಾಜಕರೊಂದಿಗೆ ಕುಳಿತಿದ್ದಾಗ ಆ ಪರಿವ್ರಾಜಕರು ಜೋರಾಗಿ ಶಬ್ದಮಾಡುತ್ತಾ ಕೆಲಸಕ್ಕೆ ಬಾರದ ಮಾತುಗಳಲ್ಲಿ ತೊಡಗಿದ್ದರು. ಅವರ ಮಾತುಗಳು ರಾಜರು, ಚೋರರು, ಮಂತ್ರಿಗಳು, ಸೇನೆ, ಭಯ, ಯುದ್ಧ, ಅನ್ನಪಾನ, ಬಟ್ಟೆ, ನಿದ್ದೆ, ಹೂವು, ಸುಗಂಧ, ಬಂಧುಗಳು, ಪ್ರವಾಸ, ಗ್ರಾಮ, ನಿಗಮ, ನಗರ, ಜನಪದ, ಹೆಣ್ಣುಗಳು, ಶೂರರು, ಬೀದಿಗಳು, ಬಾವಿಗಳು, ಪ್ರೇತಗಳು, ಪ್ರಪಂಚ-ಸಮುದ್ರಗಳು ಹುಟ್ಟಿದ ಕಥೆ, ಇರುವ ಇಲ್ಲದಿರುವ ಹೀಗೆ ನೂರಾರು ವಿಷಯಗಳ ಬಗ್ಗೆ ಕುರಿತಾಗಿದ್ದವು. ಹೀಗಿರುವಾಗ ಪರಿವ್ರಾಜಕ ಸನ್ದಕನು ದೂರದಲ್ಲಿ ಬರುತ್ತಿರುವ ಆಯುಷ್ಮಂತನಾದ ಆನಂದನನ್ನು ಕಂಡನು. ಹೀಗೆ ಕಂಡು ತನ್ನ ಜನರನ್ನು ಸುಮ್ಮನಿರುವಂತೆ ಹೀಗೆ ಹೇಳಿದನು: ಸ್ನೇಹಿತರೆ, ಎಲ್ಲರೂ ಶಾಂತರಾಗಿ, ಗದ್ದಲ ಮಾಡಬೇಡಿ. ಕೋಸಂಬಿಯಲ್ಲಿ ವಾಸಿಸುತ್ತಿರುವ ಸಮಣ ಗೋತಮರ ಶಿಷ್ಯನಾದ ಸಮಣ ಆನಂದನು ಬರುತ್ತಿದ್ದಾನೆ. ಈ ಪೂಜ್ಯರು ಶಾಂತತೆಯನ್ನು ಇಚ್ಛೆಪಡುತ್ತಾರೆ. ಅವರು ಶಾಂತತೆಯಲ್ಲಿ ನಿಮಗ್ನರಾದವರು; ಅವರು ಶಾಂತತೆಯನ್ನು ಹೊಗಳುವವರು. ನಮ್ಮ ಸಭೆಯು ಪ್ರಶಾಂತವಾಗಿರುವುದನ್ನು ಕಂಡರೆ, ಅವರು ನಮ್ಮ ಜೊತೆ ಸೇರಬಹುದು. ಆಗ ಎಲ್ಲ ಪರಿವ್ರಾಜಕರು ಶಾಂತರಾದರು.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>2. ಆಯುಷ್ಮಂತ ಆನಂದ ಸನ್ದಕನ ಬಳಿಗೆ ಹೋಗಲು ಸನ್ದಕನು, ಪೂಜ್ಯರಾದ ಆನಂದರೇ ಬನ್ನಿ! ಪೂಜ್ಯ ಆನಂದರಿಗೆ ಸುಸ್ವಾಗತ! ಬಹಳ ಕಾಲದ ನಂತರ ಪೂಜ್ಯ ಆನಂದರಿಗೆ ಇಲ್ಲಿಗೆ ಬರಲು ಸಂದರ್ಭವೊದಗಿತು. ಪೂಜ್ಯ ಆನಂದರು ದಯಮಾಡಿ ಕುಳಿತುಕೊಳ್ಳಿ, ಈ ಆಸನವು ನಿಮಗಾಗಿ ಇದೆ.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ತನಗಾಗಿ ಸಿದ್ಧಪಡಿಸಿದ ಉನ್ನತ ಆಸನದ ಮೇಲೆ ಆಯುಷ್ಮಂತ ಆನಂದ ಕುಳಿತುಕೊಂಡನು. ಪರಿವ್ರಾಜಕ ಸನ್ದಕನು ಸ್ವಲ್ಪ ಕೆಳಗಿನ ಆಸನದ ಮೇಲೆ ಒಂದು ಬದಿಯಲ್ಲಿ ಕುಳಿತುಕೊಂಡನು. ಹೀಗೆ ಕುಳಿತಾದ ಮೇಲೆ ಆಯುಷ್ಮಂತನಾದ ಅನಂದನು ಕೇಳಿದನು- ಸನ್ದಕ, ನೀವೆಲ್ಲ ಯಾವ ವಿಷಯದ ಬಗ್ಗೆ ಇಲ್ಲಿ ಚಚರ್ೆ ಮಾಡುತ್ತಿದ್ದಿರಿ? ಯಾವ ವಿಷಯದ ಬಗೆಗಿನ ನಿಮ್ಮ ಚಚರ್ೆ ಅಪೂರ್ಣವಾಗಿ ನಿಂತುಹೋಯಿತು?</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಪೂಜ್ಯ ಆನಂದರೆ, ಇಲ್ಲಿ ನಡೆಯುತ್ತಿರುವ ಚಚರ್ೆ ಒತ್ತಟ್ಟಿಗಿರಲಿ. ಪೂಜ್ಯ ಆನಂದರು ಈ ಬಗ್ಗೆ ಆಮೇಲೆ ಕೇಳುವಿರಂತೆ. ಪೂಜ್ಯ ಆನಂದರು ತಮ್ಮ ಆಚಾರ್ಯರು ಬೋಧಿಸಿದ ಧಮ್ಮವನ್ನು ಕುರಿತು ಮಾತನಾಡಿದರೆ ಒಳ್ಳೆಯದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಹಾಗಾದರೆ, ಗಮನವಿಟ್ಟು ನನ್ನ ಮಾತನ್ನು ಕೇಳು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ಹಾಗೆಯೇ ಆಗಲಿ ಎಂದನು. ಆಯುಷ್ಮಂತ ಆನಂದ ಹೀಗೆ ಹೇಳಿದನು:</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಸನ್ದಕ, ಈ ನಾಲ್ಕು ಮಾರ್ಗಗಳು ಒಬ್ಬನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ (ಅಬ್ರಹ್ಮಚರಿಯಾವಾಸಿ) ಮಾಡುತ್ತವೆ ಎಂದು ಜ್ಞಾನಿಯೂ, ದಾರ್ಶನಿಕನೂ, ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ. ಮತ್ತು ಈ ನಾಲ್ಕುಬಗೆಯ ಸಮಾಧಾನ ಕೊಡದ ಪವಿತ್ರ ಜೀವನವನ್ನು ಘೋಷಿಸಿದ್ದಾನೆ. ವಿವೇಕಿಯಾದವನು ಅವುಗಳಲ್ಲಿ ಪವಿತ್ರನಾಗಿರಲಾರ ಅಥವಾ ಅವುಗಳಲ್ಲಿ ಬದುಕಿದರೆ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ. ನಿಜವಾಗಿಯೂ ಆ ಮಾರ್ಗವು ಕುಶಲ ಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಪೂಜ್ಯ ಆನಂದರೆ, ಜ್ಞಾನಿಯೂ, ದಾರ್ಶನಿಕನೂ, ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ ಯಾವ ನಾಲ್ಕು ಮಾರ್ಗಗಳು ಒಬ್ಬನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುತ್ತವೆ? ವಿವೇಕಿಯಾದವನು ಅವುಗಳಲ್ಲಿ ಪವಿತ್ರನಾಗಿರಲಾರ ಅಥವಾ ಅವುಗಳಲ್ಲಿ ಬದುಕಿದರೆ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ ಮತ್ತು ನಿಜವಾಗಿಯೂ ಅವನು ಆ ಮಾರ್ಗವು ಕುಶಲ ಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>3. ಸನ್ದಕ, ಒಬ್ಬಾನೊಬ್ಬ ಗುರುವು ಈ ರೀತಿಯ ವಾದವನ್ನು, ದೃಷ್ಟಿಕೋನವನ್ನು ಹೊಂದಿರುತ್ತಾನೆ: ದಾನ (ಫಲ) ಇಲ್ಲ, ಅರ್ಪಣೆಯ(ಫಲ) ಇಲ್ಲ, ತ್ಯಾಗ ಇಲ್ಲ, ಒಳ್ಳೆಯ ಹಾಗು ಕೆಟ್ಟ ಕರ್ಮಗಳ ಫಲ ಎಂಬುದಿಲ್ಲ, ಈ ಲೋಕ ಇಲ್ಲ, ತಂದೆಯೂ ಇಲ್ಲ, ತಾಯಿಯೂ ಇಲ್ಲ, ಅನುಪಾದಕನಾಗಿ ಹುಟ್ಟುವವರಿಲ್ಲ, ಇಹಲೋಕವಿಲ್ಲ, ಪರಲೋಕವಿಲ್ಲ, ತಮ್ಮ ಸ್ವಂತ ಜ್ಞಾನದಿಂದ ಅರಿತ ಸಮಣರಾಗಲಿ, ಬ್ರಾಹ್ಮಣರಾಗಲಿ ಇಲ್ಲ. ಮನುಷ್ಯ ನಾಲ್ಕು ಧಾತುಗಳಿಂದ ಮಾಡಲ್ಪಟ್ಟಿದ್ದಾನೆ. ಅವನು ಸತ್ತಾಗ ಅವನ ಮಣ್ಣಿನ ಭಾಗ ಭೂಮಿಯನ್ನು ಸೇರಿಕೊಳ್ಳುತ್ತದೆ. ನೀರಿನ ಅಂಶ ಜಲಧಾತುವನ್ನು ಸೇರಿಕೊಳ್ಳುತ್ತದೆ. ಅಗ್ನಿಯ ಭಾಗ ಅಗ್ನಿಧಾತುವಿಗೆ ಮರಳುತ್ತದೆ. ಗಾಳಿಯ ಅಂಶ ವಾಯುಧಾತುವಿನೊಂದಿಗೆ ಸೇರಿಕೊಳ್ಳುತ್ತದೆ. ಇಂದ್ರಿಯಗಳು ಆಕಾಶದಲ್ಲಿ ವಿಲೀನವಾಗುತ್ತವೆ. ಐದು ಜನ (ನಾಲ್ಕು ಶವವಾಹಕರು ಮತ್ತು ಚಟ್ಟ) ಹೆಣವನ್ನು ಕೊಂಡೊಯ್ಯುತ್ತಾರೆ. ಅಂತಿಮಯಾತ್ರೆ ಸ್ಮಶಾನದವರೆಗೂ. ಅಲ್ಲಿ ಮೂಳೆಗಳು ಬೆಳ್ಳಗಾಗುತ್ತವೆ, ಬೂದಿಯಾಗುತ್ತವೆ. ದಾನ ಅಥವಾ ಕೊಡುತ್ತೇವೆ ಎಂಬುದು ಮೂರ್ಖರ ತತ್ತ್ವ. ಯಾರಾದರೂ ಈ ತತ್ತ್ವದ (ಕೊಡುವುದನ್ನು) ಪ್ರತಿಪಾದನೆ ಮಾಡಿದರೆ ಅದು ಅರ್ಥಹೀನ ಮತ್ತು ಶುದ್ಧ ಸುಳ್ಳು. ಮೂರ್ಖರಾಗಲಿ, ಪಂಡಿತರಾಗಲಿ ದೇಹ ಮುರಿದು ಸತ್ತನಂತರ ಇಲ್ಲವಾಗುತ್ತಾರೆ. ಸತ್ತನಂತರ ಅವರ ಅಸ್ತಿತ್ವವೇ ಇರುವುದಿಲ್ಲ.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>4. ಈ ಬಗ್ಗೆ ವಿವೇಕಿಯಾದವನು ಹೀಗೆ ಯೋಚಿಸುತ್ತಾನೆ. ಗುರುವು ಈ ರೀತಿಯ ವಾದವನ್ನು ಮತ್ತು ದೃಷ್ಟಿಯನ್ನು ಹೊಂದಿದ್ದಾನೆ: ದಾನ (ಫಲ) ಇಲ್ಲ... ಸತ್ತನಂತರ ಅಸ್ತಿತ್ವವೇ ಇರುವುದಿಲ್ಲ. ಈ ಗುರುವಿನ ಮಾತುಗಳು ನಿಜವೇ ಆಗಿದ್ದರೆ ನಾನು (ಈ ಉಪದೇಶದಂತೆ) ಏನೂ ಮಾಡದೇ ಇರುವುದರಿಂದ ನನ್ನ ಕರ್ತವ್ಯವನ್ನು ಮಾಡಿದಂತಾಯಿತು, ನಾನು ಪವಿತ್ರವಾದ ಬದುಕನ್ನು ನಡೆಸದೆಯೇ ಪವಿತ್ರನಾಗಿ ಬದುಕಿದಂತಾಯಿತು. ನಾವಿಬ್ಬರೂ ಸಮ (ಈ ಉಪದೇಶದ ಪ್ರಕಾರ), ಇಬ್ಬರೂ ಸಮಾನತೆಯನ್ನು ಮುಟ್ಟಿದ್ದೇವೆ. ಆದರೂ ಸಹ ನಮ್ಮಿಬ್ಬರ ದೇಹಗಳು ಮುರಿದು ಸತ್ತನಂತರ ನಮ್ಮ ಅಸ್ತಿತ್ವವೇ ಇರುವುದಿಲ್ಲ ಎಂಬುದಾಗಿ ನಾನು ಒಪ್ಪುವುದಿಲ್ಲ. ಆದರೆ ಈ ಗುರುವು ನಗ್ನನಾಗಿ, ತಲೆ ಬೋಳಿಸಿಕೊಂಡು, ಪದ್ಮಾಸನದಲ್ಲಿ ಕುಳಿತುಕೊಂಡು, ಕೂದಲುಗಳನ್ನು ಕಿತ್ತುಕೊಂಡು ಇರುವುದು ಅರ್ಥಹೀನ. ನಾನಾದರೋ ಮಕ್ಕಳಿಂದ ಕೂಡಿದ ಜನಜಂಗುಳಿಯ ಮನೆಯಲ್ಲಿ ವಾಸಿಸುತ್ತಾ ಕಾಶಿಚಂದನಗಳನ್ನು ಬಳಸಿ, ಮಾಲೆಗಂಧಗಳನ್ನು ಧರಿಸಿಕೊಂಡು ಬೆಳ್ಳಿ ಬಂಗಾರವನ್ನು ಸ್ವೀಕರಿಸುತ್ತಾ ಈ ಗುರುವು ಯಾವ ಅಂತಿಮ ಫಲವನ್ನು ಭವಿಷ್ಯದಲ್ಲಿ ಪಡೆಯುತ್ತಾನೋ ಅದೇರೀತಿಯ ಫಲವನ್ನು ನಾನೂ ಪಡೆಯುತ್ತೇನೆ. ಪವಿತ್ರವಾದ ಬದುಕಿಗೆಂದು ಈ ಗುರುವಿನ ಅಡಿಯಲ್ಲಿದ್ದು ಏನನ್ನು ಅರಿತಂತಾಯಿತು ಮತ್ತು ಕಾಣುವಂತಾಯಿತು? ಆದ್ದರಿಂದ ಒಬ್ಬನು ಈ ದಿಸೆಯಲ್ಲಿ ನಡೆಯುವುದರಿಂದ ಪವಿತ್ರವಾದ ಬದುಕು ಸಿದ್ಧಿಸಲಾರದೆಂದು ತಿಳಿದು ಆ ಮಾರ್ಗವನ್ನು ತೊರೆಯುತ್ತಾನೆ.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಸನ್ದಕ, ಒಬ್ಬನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುವ ಮೊದಲನೆ ಮಾರ್ಗ ಇದು ಎಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ. ವಿವೇಕಿಯಾದವನು ಈ ಮಾರ್ಗದಲ್ಲಿ ಪವಿತ್ರನಾಗಿ ಬದುಕಲಾರ ಅಥವಾ ಬದುಕಿದಲ್ಲಿ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ, ನಿಜವಾಗಿಯೂ ಈ ಮಾರ್ಗವು ಕುಶಲ ಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>5. ಪುನಃ, ಸನ್ದಕ, ಇಲ್ಲಿ ಒಬ್ಬಾನೊಬ್ಬ ಗುರು ಈ ರೀತಿಯ ವಾದವನ್ನು, ದೃಷ್ಟಿಕೋನವನ್ನು ಹೊಂದಿರುತ್ತಾನೆ: ಒಬ್ಬನು ಕರ್ಮವನ್ನೆಸಗಿದರೆ ಅಥವಾ ಬೇರೆಯವರನ್ನು ಕರ್ಮವೆಸಗುವಂತೆ ಮಾಡಿದರೆ, ಒಬ್ಬನು ಘಾಸಿಗೊಳಿಸಿದರೆ ಅಥವಾ ಬೇರೆಯವರನ್ನು ಘಾಸಿಯನ್ನೆಸಗುವಂತೆ ಮಾಡಿದರೆ, ಒಬ್ಬನು ಹಿಂಸಿಸಿದರೆ ಅಥವಾ ಬೇರೆಯವರನ್ನು ಹಿಂಸೆಯೆಸಗುವಂತೆ ಮಾಡಿದರೆ, ಒಬ್ಬನು ದುಃಖಕ್ಕೆ ಈಡುಮಾಡಿದರೆ ಅಥವಾ ಬೇರೆಯವರನ್ನು ದುಃಖಕ್ಕೆ ಈಡುಮಾಡುವಂತೆ ಮಾಡಿದರೆ, ಒಬ್ಬನು ತುಳಿದರೆ ಅಥವಾ ಬೇರೆಯವರನ್ನು ತುಳಿಯುವಂತೆ ಮಾಡಿದರೆ, ಒಬ್ಬನು ಭಯಗೊಳಿಸಿದರೆ ಅಥವಾ ಬೇರೆಯವರನ್ನು ಭಯವನ್ನೆಸಗುವಂತೆ ಮಾಡಿದರೆ, ಒಬ್ಬನು ಜೀವಿಗಳನ್ನು ಕೊಂದರೆ, ತನಗೆ ಕೊಡದಿರುವುದನ್ನು ತೆಗೆದುಕೊಂಡರೆ, ಮನೆಗಳಿಗೆ ನುಗ್ಗಿ, ಕೊಳ್ಳೆ ಹೊಡೆದು ಸಂಪತ್ತನ್ನು ದೋಚಿದರೆ, ಹೆದ್ದಾರಿ ದರೋಡೆ ಮಾಡಿದರೆ, ಇನ್ನೊಬ್ಬನ ಹೆಂಡತಿಯನ್ನು ಕೆಡಿಸಿದರೆ, ಸುಳ್ಳು ನುಡಿದರೆ- ಈ ಯಾವುದನ್ನೂ ಮಾಡಿದರೂ ಕೆಡುಕಲ್ಲ. ಒಬ್ಬನು ಗಂಗಾನದಿಯ ದಕ್ಷಿಣ ತೀರದಿಂದ ನಡೆದುಹೋಗುತ್ತಾ, ಕೊಲ್ಲುತ್ತಾ, ತುಂಡರಿಸುತ್ತಾ, ಘಾಸಿಸುತ್ತಾ, ಹಿಂಸಿಸುತ್ತ, ಬೇರೆಯವರನ್ನು ಘಾಸಿಸುವಂತೆ, ಹಿಂಸಿಸುವಂತೆ ಮಾಡುತ್ತಾ ಮುಂದುವರಿದರೆ ಇಂತಹ ಕಾರ್ಯದಿಂದ ಯಾವ ಪಾಪವೂ ಇಲ್ಲ ಮತ್ತು ಪಾಪದ ಫಲವೂ ಇಲ್ಲ. ಒಬ್ಬನು ಗಂಗಾನದಿಯ ಉತ್ತರ ತೀರದಿಂದ ನಡೆದು ಹೋಗುತ್ತಾ ಉಡುಗೊರೆಗಳನ್ನು ಕೊಡುತ್ತಾ, ಬೇರೆಯವರನ್ನು ಉಡುಗೊರೆ ನೀಡುವಂತೆ ಮಾಡುತ್ತಾ, ದಾನವನ್ನು ಮಾಡುತ್ತಾ, ಬೇರೆಯವರಿಗೂ ದಾನವನ್ನು ನೀಡುವಂತೆ ಪ್ರೇರೇಪಿಸುತ್ತಾ ಮುಂದುವರಿದರೆ ಇಂತಹ ಕಾಯಕದಿಂದ ಪುಣ್ಯವು ಲಭಿಸುವುದಿಲ್ಲ ಮತ್ತು ಪುಣ್ಯದ ಫಲವು ಇದರಿಂದ ಇಲ್ಲ. ಕೊಡುವುದರಿಂದ ಒಬ್ಬನು ತನ್ನನ್ನು ದಮಿಸಿಕೊಳ್ಳುವುದರಿಂದ, ನಿಯಂತ್ರಣದಿಂದ, ಸತ್ಯವನ್ನು ಆಡುವುದರಿಂದ ಪುಣ್ಯವು ಇಲ್ಲ ಮತ್ತು ಪುಣ್ಯಫಲವೂ ಇಲ್ಲ.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>6. ಈ ಬಗ್ಗೆ ವಿವೇಕಿಯಾದವನು ಹೀಗೆ ಯೋಚಿಸುತ್ತಾನೆ: ಈ ಗುರುವು ಈ ರೀತಿಯ ತತ್ತ್ವವನ್ನು ಮತ್ತು ದೃಷ್ಟಿಯನ್ನು ಹೊಂದಿದ್ದಾನೆ: ಒಬ್ಬನು ಕರ್ಮವನ್ನೆಸಗಿದರೆ... ಪುಣ್ಯವು ಇಲ್ಲ ಮತ್ತು ಪುಣ್ಯದ ಫಲವೂ ಇಲ್ಲ. ಈ ಗುರುವಿನ ಮಾತುಗಳು ನಿಜವೇ ಆಗಿದ್ದರೆ ನಾನು (ಈ ಉಪದೇಶದಂತೆ) ಏನೂ ಮಾಡದೇ ಇರುವುದರಿಂದ ನನ್ನ ಕರ್ತವ್ಯವನ್ನು ಮಾಡಿದಂತಾಯಿತು. ನಾನು ಪವಿತ್ರವಾದ ಬದುಕನ್ನು ನಡೆಸದೆಯೇ (ಪವಿತ್ರನಾಗಿ) ಬದುಕಿದಂತಾಯಿತು. ನಾವಿಬ್ಬರೂ ಸಮ ಸಮ (ಈ ಉಪದೇಶದ ಪ್ರಕಾರ), ಇಬ್ಬರೂ ಸಮಾನತೆಯನ್ನು ಮುಟ್ಟಿದ್ದೇವೆ. ಆದರೂ ಸಹ ನಾವಿಬ್ಬರೂ ಏನೇ ಮಾಡಿದರೂ ಪಾಪ ಎಸಗಿಲ್ಲ ಎಂಬುದನ್ನು ಅರಿತಂತಾಯಿತು ಮತ್ತು ಕಾಣುವಂತಾಯಿತು. ಆದ್ದರಿಂದ ಒಬ್ಬನು ಈ ದಿಸೆಯಲ್ಲಿ ನಡೆಯುವುದರಿಂದ ಪವಿತ್ರವಾದ ಬದುಕು ಸಿದ್ಧಿಸಲಾರದೆಂದು ತಿಳಿದು ಆ ಮಾರ್ಗವನ್ನು ತೊರೆಯುತ್ತಾನೆ.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಸನ್ದಕ, ಒಬ್ಬನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುವ ಎರಡನೇ ಮಾರ್ಗ ಇದು ಎಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>7. ಪುನಃ, ಸನ್ದಕ, ಇಲ್ಲಿ ಒಬ್ಬಾನೊಬ್ಬ ಗುರುವು ಈ ರೀತಿಯ ವಾದವನ್ನು ಮತ್ತು ದೃಷ್ಟಿಕೋನವನ್ನು ಹೊಂದಿರುತ್ತಾನೆ: ಜೀವಿಗಳ ಕ್ಲೇಶಗಳಿಗೆ ಕಾರಣಗಳಾಗಲಿ ಕಾರಣ ಸಂಬಂಧ ಬಂಧನಗಳಾಗಲಿ ಇಲ್ಲ; ಜೀವಿಗಳು ಕಾರಣಗಳಿಲ್ಲದೆ ಕಾರಣ ಸಂಬಂಧಗಳಿಲ್ಲದೆ ಕ್ಲೇಶಗಳಿಗೊಳಗಾಗುತ್ತವೆ. ಜೀವಿಗಳ ಪರಿಶುದ್ಧಿಗೆ ಕಾರಣಗಳಾಗಲಿ ಕಾರಣ ಸಂಬಂಧ ಬಂಧನಗಳಾಗಲಿ ಇಲ್ಲ. ಜೀವಿಗಳು ಕಾರಣಗಳಿಲ್ಲದೆ ಕಾರಣ ಸಂಬಂಧಗಳಿಲ್ಲದೆ ಪರಿಶುದ್ಧಿಗೊಳ್ಳುತ್ತವೆ. ಬಲವಾಗಲಿ, ಚೈತನ್ಯವಾಗಲಿ, ಪೌರುಷತ್ವವಾಗಲಿ ಇಲ್ಲ. ಎಲ್ಲ ಜೀವಿಗಳು, ಪ್ರಾಣಿಗಳು, ಭೂತಗಳು ಇವ್ಯಾವೂ ಸಾಮಥ್ಯವುಳ್ಳವಾಗಲಿ, ಬಲವುಳ್ಳವಾಗಲಿ, ಚೈತನ್ಯವುಳ್ಳವಾಗಲಿ ಅಲ್ಲ. ಇವೆಲ್ಲವೂ ನಿಯತಿಸಂಗತಿ ಭಾವಗಳಿಗೆ ಒಳಪಟ್ಟು ಸುಖದುಃಖಗಳನ್ನು ಆರು ವರ್ಗಗಳಲ್ಲಿ ಅನುಭವಿಸುತ್ತವೆ.</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>8. ಈ ಬಗ್ಗೆ ವಿವೇಕಿಯಾದವನು ಹೀಗೆ ಯೋಚಿಸುತ್ತಾನೆ: ಈ ಗುರುವು ಈ ರೀತಿಯ ವಾದವನ್ನು ಮತ್ತು ದೃಷ್ಟಿಯನ್ನು ಹೊಂದಿದ್ದಾನೆ. ಜೀವಿಗಳ ಕ್ಲೇಶಗಳಿಗೆ... ಆರು ವರ್ಗಗಳಲ್ಲಿ ಅನುಭವಿಸುತ್ತವೆ. ಈ ಗುರುವಿನ ಮಾತುಗಳು ನಿಜವೇ ಆಗಿದ್ದರೆ ನಾನು (ಈ ಉಪದೇಶದಂತೆ) ಏನೂ ಮಾಡದೇ ಇರುವುದರಿಂದ ನನ್ನ ಕರ್ತವ್ಯವನ್ನು ಮಾಡಿದಂತಾಯಿತು. ನಾನು ಪವಿತ್ರವಾದ ಬದುಕನ್ನು ನಡೆಸದೆಯೇ (ಪವಿತ್ರನಾಗಿ) ಬದುಕಿದಂತಾಯಿತು. ನಾವಿಬ್ಬರೂ ಸಮ (ಈ ಉಪದೇಶದ ಪ್ರಕಾರ), ಇಬ್ಬರೂ ಸಮಾನತೆಯನ್ನು ಮುಟ್ಟಿದ್ದೇವೆ. ಆದರೂ ಸಹ ನಾವಿಬ್ಬರೂ ಕಾರಣ ಅಥವಾ ಕಾರಣ ಸಂಬಂಧ ಬಂಧನಗಳಿಲ್ಲದೆ ಪರಿಶುದ್ಧರಾಗಿದ್ದೇವೆ ಎಂಬುದನ್ನು ನಾನು ಒಪ್ಪುವುದಿಲ್ಲ. ಆದರೆ ಈ ಗುರುವು ನಗ್ನನಾಗಿ, ತಲೆ ಬೋಳಿಸಿಕೊಂಡು ಪದ್ಮಾಸನದಲ್ಲಿ ಕುಳಿತುಕೊಂಡು ಕೂದಲುಗಳನ್ನು ಕಿತ್ತುಕೊಂಡು ಇರುವುದು ಅರ್ಥಹೀನ... ಪವಿತ್ರವಾದ ಬದುಕಿಗೆಂದು ಈ ಗುರುವಿನ ಅಡಿಯಲ್ಲಿದ್ದು ಏನನ್ನು ಅರಿತಂತಾಯಿತು ಮತ್ತು ಕಾಣುವಂತಾಯಿತು? ಆದ್ದರಿಂದ ಒಬ್ಬನು ಈ ದಿಸೆಯಲ್ಲಿ ನಡೆಯುವುದರಿಂದ ಪವಿತ್ರವಾದ ಬದುಕು ಸಿದ್ಧಿಸಲಾರದೆಂದು ತಿಳಿದು ಆ ಮಾರ್ಗವನ್ನು ತೊರೆಯುತ್ತಾನೆ.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಸನ್ದಕ, ಒಬ್ಬನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುವ ಮೂರನೇ ಮಾರ್ಗ ಇದು ಎಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನು ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ...</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>9. ಪುನಃ, ಸನ್ದಕ, ಇಲ್ಲಿ ಒಬ್ಬಾನೊಬ್ಬ ಗುರುವು ಈ ರೀತಿಯ ವಾದವನ್ನು, ದೃಷ್ಟಿಕೋನವನ್ನು ಹೊಂದಿರುತ್ತಾನೆ: ಯಾರಿಂದಲೂ ಮಾಡಲ್ಪಡದ, ಅನಿರ್ಮಿತವಾದ, ಸೃಷ್ಟಿಸಲ್ಪಡ, ಸೃಷ್ಟಿಕರ್ತನಿಲ್ಲದ, ಬಂಜರಾದ, ಗಿರಿಶೃಂಗಗಳಂತೆ, ಕಂಬಗಳಂತೆ ನಿಂತಿರುವ ಏಳುಬಗೆಯ ಕಾಯಗಳಿವೆ. ಅವು ಚಲಿಸುವುದಿಲ್ಲ ಅಥವಾ ಬದಲಾಗುವುದಿಲ್ಲ ಅಥವಾ ಒಂದಕ್ಕೊಂದು ತಾಕುವುದಿಲ್ಲ. ಇವ್ಯಾವೂ ಸುಖವನ್ನಾಗಲಿ, ದುಃಖವನ್ನಾಗಲಿ ಅಥವಾ ಸುಖ ಮತ್ತು ದುಃಖಗಳನ್ನು ಇನ್ನೊಂದರಲ್ಲಿ ಕೊಡುವುದಿಲ್ಲ. ಈ ಏಳು ಯಾವುವು? ಅವೆಂದರೆ: ಪೃಥ್ವಿಕಾಯ, ಜಲಕಾಯ, ಅಗ್ನಿಕಾಯ, ವಾಯುಕಾಯ, ಸುಖ, ದುಃಖ ಮತ್ತು ಜೀವ ಎಂಬ ಏಳನೇಕಾಯ. ಈ ಏಳು ಕಾಯಗಳು ಯಾರಿಂದಲೂ ಮಾಡಲ್ಟಟ್ಟಿಲ್ಲ, ಅನಿರ್ಮಿತ... ಇವುಗಳಲ್ಲಿ ಕೊಲೆಗಾರನಿಲ್ಲ, ಕಟುಕನಿಲ್ಲ, ಕೇಳುವವರಿಲ್ಲ, ಮಾತನಾಡುವವರಿಲ್ಲ, ಗುರುತಿಸುವವರಿಲ್ಲ, ತಿಳಿಸುವವರಿಲ್ಲ. ಯಾರಾದರೂ ಇನ್ನೊಬ್ಬರ ತಲೆಯನ್ನು ಚೂಪಾದ ಖಡ್ಗದಿಂದ ಕಡಿದರೂ ಜೀವವನ್ನು ತೆಗೆಯುವುದಿಲ್ಲ; ಆ ಖಡ್ಗವು ಏಳುಕಾಯಗಳ ಮೂಲಕ ಹಾದುಹೋಯಿತು ಅಷ್ಟೇ. ಇಲ್ಲಿ ಹದಿನಾಲ್ಕು ಲಕ್ಷ ವಿಧದ ಪ್ರಮುಖ ಜೀವಯೋನಿಗಳಿವೆ, ಮತ್ತು ಅರವತ್ತು ಸಾವಿರ ವಿಧಗಳು ಮತ್ತು ಆರುನೂರು ವಿಧಗಳು, ಐದುನೂರು ಬಗೆಯ ಕರ್ಮಗಳಿವೆ ಮತ್ತು ಐದುಬಗೆಯ ಕರ್ಮಗಳು, ಮತ್ತು ಮೂರುಬಗೆಯ ಕರ್ಮಗಳು, ಮತ್ತು ಕರ್ಮ ಹಾಗು ಅರ್ಧಕರ್ಮ, ಅರವತ್ತೆರಡು ದಾರಿಗಳು. ಅರವತ್ತೆರಡು ಅಂತರ್ ಕಲ್ಪಗಳು, ಆರು ಜಾತಿಗಳು, ಎಂಟು ಪುರುಷ ಭೂಮಿಗಳು, ನಲವತ್ತೊಂಬತ್ತು ನೂರು ಬಗೆಯ ಬದುಕಿನ ದಾರಿಗಳು, ನಲವತ್ತೊಂಬತ್ತು ವಿಧದ ಪರಿವ್ರಾಜಕರು, ನಲವತ್ತೊಂಬತ್ತು ನೂರುಬಗೆಯ ನಾಗವಾಸ ವಲಯಗಳು, ಎರಡುನೂರು ಇಂದ್ರಿಯಗಳು, ಮೂರುನೂರು ನಿರಯ ಲೋಕಗಳು, ಮೂವತ್ತಾರು ರಜೋಧಾತುಗಳು, ಏಳು ಗ್ರಹಣಶೀಲ ಗರ್ಭಗಳು, ಏಳು ಅ-ಗ್ರಹಣಶೀಲ ಗರ್ಭಗಳು, ಏಳು ಕೋಶರಹಿತ ಗರ್ಭಗಳು, ಏಳುಬಗೆ ದೇವತೆಗಳು, ಏಳುಬಗೆ ಮನುಷ್ಯರು, ಏಳು ಬಗೆಯ ಪಿಶಾಚಿಗಳು, ಏಳು ಬಗೆಯ ಸರೋವರಗಳು, ಏಳುಬಗೆ ಗಂಟುಗಳು, ಏಳುಬಗೆ ಪ್ರಪಾತಗಳು, ಏಳುನೂರು ಬಗೆ ಪ್ರಪಾತಗಳು, ಏಳುಬಗೆ ಕನಸುಗಳು, ಏಳುನೂರು ಬಗೆಯ ಕನಸುಗಳು ಮತ್ತು ಎಂಭತ್ತುನಾಲ್ಕು ಲಕ್ಷ ಮಹಾ ಕಲ್ಪಗಳು ಇವೆ. ಅವುಗಳಲ್ಲೇ ಪುನರ್ಜನ್ಮಗಳ ಮೂಲಕ ಮೂರ್ಖರೂ ಪಂಡಿತರೂ ಇಬ್ಬರೂ ಸುತ್ತಾಡಿಕೊಂಡು ದುಃಖಕ್ಕೆ ಕೊನೆ ಕಂಡುಕೊಳ್ಳುತ್ತಾರೆ. ಅವುಗಳಲ್ಲಿ ಇದ್ಯಾವುದೂ ಇಲ್ಲ: ಶೀಲವ್ರತ ತಪಸ್ಸು ಬ್ರಹ್ಮಚರ್ಯಗಳ ಮೂಲಕ ನಾನು ಅಪರಿಪಕ್ವವಾದ ಕರ್ಮವನ್ನು ಪರಿಪಕ್ವ ಮಾಡುತ್ತೇನೆ ಅಥವಾ ಪರಿಪಕ್ವವಾದ ಕರ್ಮವನ್ನು ಅದು ಬಂದಂತೆ ನಿಶ್ಶೇಷಗೊಳಿಸುತ್ತೇನೆ. ಸುಖ-ದುಃಖಗಳು ಕೊನೆಮುಟ್ಟುತ್ತವೆ. ಜನನ-ಮರಣಗಳು ಸಂಸಾರ ಸೀಮಿತವಾಯಿತು. ಅದನ್ನು ಕಡಿಮೆ ಮಾಡುವಂತಿಲ್ಲ, ಹಿಗ್ಗಿಸುವಂತಿಲ್ಲ. ಹೇಗೆ ದಾರಕ್ಕೆ ಸಿಕ್ಕಿಕೊಂಡ ಚೆಂಡು ದಾರ ಬಿಚ್ಚಿಕೊಂಡು ಅದರ ದೂರಕ್ಕಷ್ಟೇ ಮಾತ್ರ ಹೋಗುತ್ತದೋ ಹಾಗೆ ಮೂರ್ಖರಾಗಲಿ ಪಂಡಿತರಾಗಲಿ ಇಬ್ಬರೂ ಪುನರ್ಜನ್ಮದಿಂದ ಕೂಡಿದ ಸಂಸಾರದಲ್ಲೇ ಸುತ್ತುತ್ತಾ ದುಃಖದ ಕೊನೆಯನ್ನು ಮುಟ್ಟುತ್ತಾರೆ.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>10. ಈ ಕುರಿತು ವಿವೇಕಿಯಾದವನು ಹೀಗೆ ಪರಿಗಣಿಸುತ್ತಾನೆ: ಈ ಗುರುವು ಈ ರೀತಿಯ ವಾದವನ್ನು ಮತ್ತು ದೃಷ್ಟಿಯನ್ನು ಹೊಂದಿದ್ದಾನೆ. ಯಾರಿಂದಲೂ ಮಾಡಲ್ಪಡದ... ಏಳುಬಗೆಯ ಕಾಯಗಳಿವೆ... ಮೂರ್ಖರಾಗಲಿ, ಪಂಡಿತರಾಗಲಿ ಇಬ್ಬರೂ ಪುನರ್ಜನ್ಮದಿಂದ ಕೂಡಿದ ಸಂಸಾರದಲ್ಲೇ ಸುತ್ತುತ್ತಾ ದುಃಖದ ಕೊನೆಯನ್ನು ಮುಟ್ಟುತ್ತಾರೆ. ಈ ಗುರುವಿನ ಮಾತುಗಳು ನಿಜವೇ ಆಗಿದ್ದರೆ ನಾನು (ಈ ಉಪದೇಶದಂತೆ) ಏನೂ ಮಾಡದೇ ಇರುವುದರಿಂದ ನನ್ನ ಕರ್ತವ್ಯವನ್ನು ಮಾಡಿದಂತಾಯಿತು, ನಾನು ಪವಿತ್ರವಾದ ಬದುಕನ್ನು ನಡೆಸದೆಯೇ (ಪವಿತ್ರನಾಗಿ) ಬದುಕಿದಂತಾಯಿತು. ನಾವಿಬ್ಬರೂ ಸಮ (ಈ ಉಪದೇಶದ ಪ್ರಕಾರ), ಇಬ್ಬರೂ ಸಮಾನತೆಯನ್ನು ಮುಟ್ಟಿದ್ದೇವೆ. ಆದರೂ ಸಹ ಇಬ್ಬರೂ ಪುನರ್ ಜನ್ಮದಿಂದ ಕೂಡಿದ ಸಂಸಾರದಲ್ಲೇ ಸುತ್ತುತ್ತಾ ದುಃಖದ ಕೊನೆಯನ್ನು ಮುಟ್ಟುತ್ತೇವೆಂಬುದನ್ನು ನಾನು ಒಪ್ಪುವುದಿಲ್ಲ. ಈ ಗುರುವು ನಗ್ನನಾಗಿ ತಲೆ ಬೋಳಿಸಿಕೊಂಡು ಪದ್ಮಾಸನದಲ್ಲಿ ಕುಳಿತುಕೊಂಡು ಕೂದಲುಗಳನ್ನು ಕಿತ್ತುಕೊಂಡು ಇರುವುದು ಅರ್ಥಹೀನ. ನಾನಾದರೊ ಮಕ್ಕಳಿಂದ ಕೂಡಿದ ಜನಜಂಗುಳಿಯ ಮನೆಯಲ್ಲಿ ವಾಸಿಸುತ್ತಾ ಕಾಶಿಚಂದನಗಳನ್ನು ಬಳಸಿ ಮಾಲಾಗಂಧಗಳನ್ನು ಧರಿಸಿಕೊಂಡು, ಬೆಳ್ಳಿ ಬಂಗಾರಗಳನ್ನು ಸ್ವೀಕರಿಸುತ್ತಾ ಈ ಗುರುವು ಯಾವ ಅಂತಿಮ ಫಲವನ್ನು ಭವಿಷ್ಯದಲ್ಲಿ ಪಡೆಯುತ್ತಾನೊ ಅದೇರೀತಿಯ ಫಲವನ್ನು ನಾನೂ ಪಡೆಯುತ್ತೇನೆ. ಪವಿತ್ರ ಬದುಕಿಗೆಂದು ಈ ಗುರುವಿನ ಅಡಿಯಲ್ಲಿದ್ದು, ಏನನ್ನು ಅರಿತಂತಾಯಿತು ಮತ್ತು ಕಾಣುವಂತಾಯಿತು?. ಆದ್ದರಿಂದ ಒಬ್ಬನು ಈ ದಿಸೆಯಲ್ಲಿ ನಡೆಯುವುದರಿಂದ ಪವಿತ್ರವಾದ ಬದುಕು ಸಿದ್ಧಿಸಲಾರದೆಂದು ತಿಳಿದು ಈ ಮಾರ್ಗವನ್ನು ತೊರೆಯುತ್ತಾನೆ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಸನ್ದಕ, ಒಬ್ಬ ಪವಿತ್ರನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುವ ನಾಲ್ಕನೇ ಮಾರ್ಗ ಇದು ಎಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾ ಸಂಬುದ್ಧನು ಘೋಷಿಸಿದ್ದಾನೆ...</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>11. ಸನ್ದಕ, ಈ ನಾಲ್ಕು ಮಾರ್ಗಗಳು ಒಬ್ಬನನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುತ್ತವೆ ಎಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ. ವಿವೇಕಿಯಾದವನು ಈ ಮಾರ್ಗಗಳಲ್ಲಿ ಪವಿತ್ರನಾಗಿ ಬದುಕಲಾರ ಅಥವಾ ಬದುಕಿದಲ್ಲಿ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ; ನಿಜವಾಗಿಯೂ ಈ ಮಾರ್ಗಗಳು ಕುಶಲ ಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>12. ಆಶ್ಚರ್ಯ, ಇದು ಆಶ್ಚರ್ಯ, ಇದು ಅದ್ಭುತ ಆಚಾರ್ಯ ಆನಂದರೆ, ಈ ನಾಲ್ಕು ಮಾರ್ಗಗಳು ಹೇಗೆ ಒಬ್ಬನ ಪವಿತ್ರ ಜೀವನವನ್ನು ಅಪವಿತ್ರನನ್ನಾಗಿ ವಾಸಿಸುವಂತೆ ಮಾಡುತ್ತವೆಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ... ಆದರೆ ಆಚಾರ್ಯ ಆನಂದರೆ, ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ ನಾಲ್ಕು ಬಗೆಯ ಸಮಾಧಾನ ಕೊಡದ ಪವಿತ್ರ ಜೀವನ ಯಾವುವು? ವಿವೇಕಿಯಾದವನು ಅವುಗಳಲ್ಲಿ ಪವಿತ್ರನಾಗಿರಲಾರ ಅಥವಾ ಅವುಗಳಲ್ಲಿ ಬದುಕಿದರೆ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ, ನಿಜವಾಗಿಯೂ ಆ ಮಾರ್ಗವು ಕುಶಲ ಧರ್ಮವಾಗಿರುವುದಿಲ್ಲ?</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>13. ಇಲ್ಲಿ, ಸನ್ದಕ, ಒಬ್ಬಾನೊಬ್ಬ ಗುರುವು ತಾನು ಸರ್ವಜ್ಞನೂ, ಸರ್ವವನ್ನು ನೋಡುವವನೂ ಆಗಿದ್ದು ಪೂರ್ಣ ಜ್ಞಾನ ಮತ್ತು ದರ್ಶನವಿದೆಯೆಂದು ಹೀಗೆ ಹೇಳಿಕೊಳ್ಳುತ್ತಾನೆ: ನಾನು ನಡೆಯುತ್ತಿರಲಿ ಅಥವಾ ನಿಂತಿರಲಿ ಅಥವಾ ಮಲಗಿರಲಿ ಅಥವಾ ಎಚ್ಚರವಾಗಿರಲಿ, ಜ್ಞಾನ ಮತ್ತು ದರ್ಶನಗಳು ನಿರಂತರವಾಗಿ ಅಬಾಧಿತವಾಗಿ ನನ್ನಲ್ಲಿವೆ.1 ಅವನು ಖಾಲಿ ಮನೆಯನ್ನು ಪ್ರವೇಶಿಸುತ್ತಾನೆ, ಅವನಿಗೆ ಭಿಕ್ಷಾನ್ನ ಸಿಗುವುದಿಲ್ಲ, ನಾಯಿಯೊಂದು ಕಚ್ಚುತ್ತದೆ, ಅವನು ಮದಿಸಿದ ಆನೆ, ಕಾಡುಕುದುರೆ, ಗೂಳಿಗಳ ಸಮಾಗಮವಾಗುತ್ತದೆ, ಸ್ತ್ರೀ ಅಥವಾ ಪುರುಷನೊಬ್ಬನ ನಾಮಗೋತ್ರಗಳನ್ನು ಕೇಳುತ್ತಾನೆ, ಗ್ರಾಮ ಅಥವಾ ನಗರವೊಂದರ ಹೆಸರನ್ನು ಅಲ್ಲಿಗೆ ಹೋಗುವ ಮಾರ್ಗವನ್ನು ಕೇಳುತ್ತಾನೆ. ಯಾರಾದರೂ ಅವನನ್ನು ಇದು ಹೇಗೆ? ಎಂದು ಪ್ರಶ್ನಿಸಿದರೆ ಅವನು ಹೀಗೆ ಉತ್ತರಿಸುತ್ತಾನೆ; ನಾನು ಖಾಲಿ ಇರುವ ಮನೆಯೊಂದನ್ನು ಹೊಕ್ಕಬೇಕಿತ್ತು. ಅದಕ್ಕಾಗಿ ನಾನು ಅಲ್ಲಿ ಪ್ರವೇಶಿಸಿದೆ. ನನಗೆ ಅಲ್ಲಿ ಭಿಕ್ಷಾನ್ನ ಸಿಗುವುದಿರಲಿಲ್ಲ, ಅದಕ್ಕಾಗಿ ಅಲ್ಲಿ ನನಗೆ ಸಿಗಲಿಲ್ಲ. ನನಗೆ ನಾಯಿಯೊಂದು ಕಚ್ಚಬೇಕಿತ್ತು ಅದಕ್ಕೋಸ್ಕರ ಅದು ನನ್ನನ್ನು ಕಚ್ಚಿತು. ನಾನು ಮದಿಸಿದ ಆನೆ, ಕಾಡುಕುದುರೆ, ಗೂಳಿಗಳ ಸಮಾಗಮವಾಗಬೇಕಿತ್ತು ಅದಕ್ಕಾಗಿ ನಾನು ಅವನ್ನು ಸಂಧಿಸಿದೆ. ಸ್ತ್ರೀ ಅಥವಾ ಪುರುಷನೊಬ್ಬನ ನಾಮಗೋತ್ರಗಳನ್ನು ಕೇಳಬೇಕಿತ್ತು ಅದಕ್ಕಾಗಿ ಕೇಳಿದೆ. ಗ್ರಾಮ ಅಥವಾ ನಗರವೊಂದರ ಹೆಸರನ್ನು ಮತ್ತು ಮಾರ್ಗವನ್ನು ಕೇಳಬೇಕಾಗಿತ್ತು ಅದಕ್ಕೋಸ್ಕರ ಕೇಳಿದೆ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>ಇದರ ಬಗ್ಗೆ ವಿವೇಕಿಯಾದವನು ಹೀಗೆ ಪರಿಗಣಿಸುತ್ತಾನೆ: ಈ ಗುರುವು ತಾನು ಸರ್ವಜ್ಞನೂ ಸರ್ವವನ್ನು ನೋಡುವವನೂ ಆಗಿದ್ದು ಪೂರ್ಣಜ್ಞಾನ ಮತ್ತು ದರ್ಶವನ್ನು ಹೊಂದಿದವನೆಂದು... ಅವನನ್ನು ಇದು ಹೇಗೆ ಎಂದು ಪ್ರಶ್ನಿಸಿದೆ... ನಾನು ಖಾಲಿ ಇರುವ ಮನೆಯೊಂದನ್ನು ಹೊಕ್ಕಬೇಕಿತ್ತು, ಅದಕ್ಕಾಗಿ ಅಲ್ಲಿ ಪ್ರವೇಶಿಸಿದೆ... ಅಥವಾ ನಗರವೊಂದರ ಹೆಸರನ್ನು ಮತ್ತು ಮಾರ್ಗವನ್ನು ಕೇಳಬೇಕಾಗಿತ್ತು, ಅದಕ್ಕೋಸ್ಕರ ಕೇಳಿದೆ. ಆದ್ದರಿಂದ ಅವನು ಈ ಪವಿತ್ರ ಜೀವನವು ಸಮಾಧಾನ ಕೊಡದೆಂದು ಅರಿತು ಆ ಮಾರ್ಗದಿಂದ ವಿಮುಖನಾಗಿ ತೊರೆಯುತ್ತಾನೆ.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಇದು ಮೊದಲ ಸಮಾಧಾನಕರವಲ್ಲದ ಪವಿತ್ರ ಜೀವನವೆಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ; ವಿವೇಕಿಯಾದವನು ಈ ಮಾರ್ಗದಲ್ಲಿ ಪವಿತ್ರನಾಗಿ ಬದುಕಲಾರ ಅಥವಾ ಬದುಕಿದಲ್ಲಿ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ. ನಿಜವಾಗಿಯೂ ಈ ಮಾರ್ಗವು ಕುಶಲ ಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>14. ಪುನಃ ಸನ್ದಕ, ಇಲ್ಲಿ ಒಬ್ಬಾನೊಬ್ಬ ಗುರುವು ಸಂಪ್ರದಾಯವಾದಿ, ಮೌಖಿಕ ಪರಂಪರೆಯಿಂದ ಬಂದುದನ್ನೇ ಸತ್ಯವೆಂದು ಗೌರವಿಸುವವನು. ಅವನು ಧರ್ಮವನ್ನು ಪರಂಪರೆಯಿಂದ ಧರ್ಮಗ್ರಂಥಗಳಿಂದ ಬಂದುದನ್ನು ಮೌಖಿಕವಾಗಿಯೇ ಬೋಧಿಸುತ್ತಾನೆ. ಆದರೆ ಒಬ್ಬ ಗುರುವು ಸಂಪ್ರದಾಯವಾದಿಯಾಗಿದ್ದರೆ, ಮೌಖಿಕ ಪರಂಪರೆಯೇ ಸತ್ಯವೆಂದು ಪರಿಗಣಿಸಿದಲ್ಲಿ ಕೆಲವನ್ನು ಚೆನ್ನಾಗಿ ನೆನಪಿನಲ್ಲಿಟ್ಟುಕೊಳ್ಳಬಹುದು, ಇನ್ನು ಕೆಲವನ್ನು ತಪ್ಪಾಗಿ ನೆನಪಿನಲ್ಲಿಟ್ಟುಕೊಳ್ಳಬಹುದು, ಕೆಲವು ಸತ್ಯವಾಗಿರುತ್ತವೆ, ಇನ್ನು ಕೆಲವು ಸತ್ಯದಿಂದ ದೂರವಿರುತ್ತವೆ.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಈ ಬಗ್ಗೆ ವಿವೇಕಿಯಾದವನು ಹೀಗೆ ಪರಿಗಣಿಸುತ್ತಾನೆ: ಈ ಒಳ್ಳೆಯ ಗುರುವು ಸಂಪ್ರದಾಯವಾದಿ... ಇನ್ನು ಕೆಲವು ಸತ್ಯದಿಂದ ದೂರವಿರುತ್ತವೆ. ಆದ್ದರಿಂದ ಅವನು ಈ ಪವಿತ್ರ ಜೀವನವು ಸಮಾಧಾನ ಕೊಡುವುದಿಲ್ಲವೆಂದು ಅರಿತು ಆ ಮಾರ್ಗದಿಂದ ವಿಮುಖನಾಗಿ ತೊರೆಯುತ್ತಾನೆ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಇದು ಎರಡನೇ ವಿಧದ ಸಮಾಧಾನ ಕೊಡದ ಪವಿತ್ರ ಜೀವನವೆಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ...</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>15. ಪುನ ಸನ್ದಕ, ಇಲ್ಲೊಬ್ಬ ಗುರುವು ತಾರ್ಕಿಕನೂ, ಸಂಶೋಧಕನೂ ಆಗಿದ್ದಾನೆ. ವಿಚಾರದ ಒಂದು ಎಳೆಯನ್ನು ತೆಗೆದುಕೊಂಡು ತನ್ನ ನೆಲೆಯಿಂದಲೇ ತುಂಬಿ ತಾರ್ಕಿಕವಾಗಿ ಧಮ್ಮವನ್ನು ಬೋಧಿಸುತ್ತಾನೆ. ಒಬ್ಬ ಗುರುವು ತಾರ್ಕಿಕನಾದಾಗ, ಸಂಶೋಧಕನಾದಾಗ ಕೆಲವು ಸರಿಯಾದ ಕಾರಣಗಳಿಂದ ತರ್ಕಬದ್ಧವಾಗಿರುತ್ತವೆ, ಇನ್ನು ಕೆಲವು ತಪ್ಪಾಗಿ ತರ್ಕಬದ್ಧವಾಗಿ ತೋರುತ್ತವೆ. ಹೀಗೆ ಕೆಲವು ಸತ್ಯವಾಗಿಯೂ ಇನ್ನು ಕೆಲವು ಸತ್ಯದಿಂದ ದೂರವಾಗಿಯೂ ಇರುತ್ತವೆ.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>ಈ ಬಗ್ಗೆ ವಿವೇಕಿಯಾದವನು ಹೀಗೆ ಪರಿಗಣಿಸುತ್ತಾನೆ: ಈ ಗುರುವು ತಾರ್ಕಿಕನೂ... ಇನ್ನು ಕೆಲವು ಸತ್ಯದಿಂದ ದೂರವಾಗಿಯೂ ಇರುತ್ತವೆ.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಇದು ಮೂರನೇವಿಧದ ಸಮಾಧಾನ ಕೊಡದ ಪವಿತ್ರ ಜೀವನವೆಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ...</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>16. ಪುನಃ ಸನ್ದಕ, ಇಲ್ಲೊಬ್ಬ ಗುರುವು ಮಂದಬುದ್ಧಿಯವನೂ ಗಲಿಬಿಲಿಯಾದವನು ಇದ್ದಾನೆ. ಅವನು ಮಂದಬುದ್ಧಿಯವನು ಮತ್ತು ಗಲಿಬಿಲಿಯಾದವನಾದ್ದರಿಂದ ಅವನಿಗೆ ಯಾವುದಾದರೂ ಒಂದು ಪ್ರಶ್ನೆಯನ್ನು ಕೇಳಿದರೆ ಮಾತಿನ ಜಗಳಕ್ಕೆ ಇಳಿದು, ಸುತ್ತಿಬಳಸಿ ಜಾರಿಕೊಳ್ಳುವಂತೆ ಮಾತನಾಡುತ್ತಾನೆ; ಅದು ಹೀಗೆ ಎಂದು ನಾನು ಹೇಳಲಿಲ್ಲ. ಅದು ಹಾಗೆ ಎಂದು ನಾನು ಹೇಳುವುದಿಲ್ಲ. ಅದು ಹಾಗೆ ಅಲ್ಲ ಎಂದು ನಾನು ಹೇಳುವುದಿಲ್ಲ. ಮತ್ತು ಇದು ಹೀಗೆ ಅಲ್ಲ ಎಂದು ನಾನು ಹೇಳುವುದಿಲ್ಲ ಮತ್ತು ಅದು ಹೀಗೆ ಅಲ್ಲವೇ ಅಲ್ಲ ಎಂದು ಹೇಳುವುದಿಲ್ಲ.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ಈ ಬಗ್ಗೆ ವಿವೇಕಿಯಾದವನು ಹೀಗೆ ಪರಿಗಣಿಸುತ್ತಾನೆ: ಈ ಗುರುವು ಮಂದಬುದ್ಧಿಯವನು... ಹಾಗಾಗಿ ಮಾತಿನ ಜಗಳಕ್ಕೆ ಇಳಿದು... ಆದ್ದರಿಂದ ಆ ಮಾರ್ಗದಿಂದ ವಿಮುಖನಾಗಿ ತೊರೆಯುತ್ತಾನೆ.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಇದು ನಾಲ್ಕನೇ ವಿಧದ ಸಮಾಧಾನ ಕೊಡದ ಪವಿತ್ರ ಜೀವನವೆಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ...</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>17. ಸನ್ದಕ, ಇವು ಹೀಗೆ ನಾಲ್ಕುಬಗೆಯ ಸಮಾಧಾನಕೊಡದ ಪವಿತ್ರ ಜೀವನವೆಂದು ಜ್ಞಾನಿಯೂ ದಾರ್ಶನಿಕನೂ ಅರಹಂತನೂ ಆದ ಸಮ್ಮಾಸಂಬುದ್ಧನು ಘೋಷಿಸಿಸದ್ಧಾನೆ. ವಿವೇಕಿಯಾದವನು ಈ ಮಾರ್ಗದಲ್ಲಿ ಪವಿತ್ರನಾಗಿ ಬದುಕಲಾರ ಅಥವಾ ಬದುಕಿದಲ್ಲಿ ಖಂಡಿತವಾಗಿಯೂ ಅವನ ಬದುಕು ಪವಿತ್ರವಾಗಿರುವುದಿಲ್ಲ, ನಿಜವಾಗಿಯೂ ಈ ಮಾರ್ಗವು ಕುಶಲ ಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>18. ಇದು ಆಶ್ಚರ್ಯ, ಗುರು ಆನಂದರೆ, ಅದ್ಭುತ! ಈ ನಾಲ್ಕು ವಿಧದ ಮಾರ್ಗಗಳು ಹೇಗೆ ಸಮಾಧಾನ ಕೊಡದ ಪವಿತ್ರ ಮಾರ್ಗಗಳಾಗಿವೆ ಎಂಬುದನ್ನು ಜ್ಞಾನಿಯೂ ದಾರ್ಶನಿಕನೂ ಅರಹಂತನು ಆದ ಸಮ್ಮಾಸಂಬುದ್ಧನು ಘೋಷಿಸಿದ್ದಾನೆ. ವಿವೇಕಿಯಾದವನು ಅವುಗಳಲ್ಲಿ ಪವಿತ್ರನಾಗಿರಲಾರ ಮತ್ತು ಒಂದುವೇಳೆ ಅವುಗಳಲ್ಲಿ ಬದುಕಿದರೆ ಖಂಡಿತವಾಗಿಯೂ ಪವಿತ್ರನಾಗಿರಲಾರ ಮತ್ತು ನಿಜವಾಗಿಯೂ ಆ ಮಾರ್ಗವು ಕುಶಲಧರ್ಮವಾಗಿರುವುದಿಲ್ಲ.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>19. ಇಲ್ಲಿ ಸನ್ದಕ, ತಥಾಗತನು ಅರಹಂತನೂ ಸಮ್ಮಾಸಂಬುದ್ಧನೂ ಆಗಿ ಉದಯಿಸುತ್ತಾನೆ... (ಸುತ್ತ 51, ರಲ್ಲಿನ ಕಂಡಿಕೆ 12-19ರಲ್ಲಿ ಇದ್ದಂತೆ)... ಅವನ ಮನಸ್ಸನ್ನು ಸಂಶಯದಿಂದ ದೂರಮಾಡುತ್ತಾನೆ.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>ಹೀಗೆ ಪಂಚನೀವರಣಗಳನ್ನು, ಮನಸ್ಸು ದುರ್ಬಲಗೊಳಿಸುವ ಕ್ಲೇಶಗಳನ್ನು ದೂರೀಕರಿಸಿ, ವಿವಿಧ ಕಾಮಗಳಿಂದ ವಿವಿಧ ಅಕುಶಲ ಸ್ಥಿತಿಗಳಿಂದ ನಿಬರ್ಾಧಿತನಾಗಿ ವಿವೇಕತೆಯಿಂದುದಯವಾದ ವಿವೇಕ ಪ್ರೀತಿ ಸುಖಗಳಿಂದ ಅವನು ಮೊದಲ ಝಾನಕ್ಕೆ ಪ್ರವೇಶಿಸಿ ಅಲ್ಲಿ ಉಳಿಯುತ್ತಾನೆ. ಸನ್ದಕ, ಯಾವ ಗುರುವಿನ ಅಡಿಯಲ್ಲಿ ಒಬ್ಬ ಶಿಷ್ಯನು ಆರಾಧನೀಯವೂ ಸತ್ಯವೂ ಕುಶಲ ಧಮ್ಮವೂ ಆದ ಈ ರೀತಿಯ ಪವಿತ್ರ ಬದುಕನ್ನು ಮಾಡಲು ಸಾಧ್ಯವೋ ಅಂತಹ ಗುರುವಿನ ಬಳಿ ಖಂಡಿತವಾಗಿಯೂ ವಿವೇಕಿಯಾದವನು ಪವಿತ್ರ ಬದುಕನ್ನು ಮಾಡುತ್ತಾನೆ.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಪುನಃ ಸನ್ದಕ, ಅವನು ಮನಸ್ಸಿನಲ್ಲಿ ಏಳುವ ವಿತರ್ಕ ವಿಚಾರಗಳನ್ನು ಸಮಸ್ಥಿತಿಗೆ ತಂದು ಎರಡನೇ ಝಾನಕ್ಕೆ ಪ್ರವೇಶಿಸಿ ಅಲ್ಲಿ ಉಳಿಯುತ್ತಾನೆ... ಹಾಗೆಯೇ ಪ್ರೀತಿ ವಿರಾಗಗಳನ್ನು ಸಮತಾಭಾವದಿಂದ ನೋಡುತ್ತಾ ಮೂರನೇ ಝಾನಕ್ಕೆ ಪ್ರವೇಶಿಸಿ ಅಲ್ಲಿ ಉಳಿಯುತ್ತಾನೆ... ಮುಂದುವರೆದು ನೋವು-ನಲಿವುಗಳನ್ನು ನಿರ್ಲಕ್ಷಿಸಿ ನಾಲ್ಕನೇ ಝಾನಕ್ಕೆ ಪ್ರವೇಶಿಸಿ ಅಲ್ಲಿ ಉಳಿಯುತ್ತಾನೆ. ಹೀಗೆ ವಿವೇಕಿಯಾದವನು ಆರಾಧನೀಯವೂ ಸತ್ಯವೂ ಕುಶಲ ಧಮ್ಮವೂ ಆದ ಪವಿತ್ರ ಬದುಕನ್ನು ಪ್ರಸಾದಿಸುವ ಗುರುವಿನ ಅಡಿಯಲ್ಲಿದ್ದು ಖಂಡಿತವಾಗಿಯೂ ಪವಿತ್ರ ಬದುಕನ್ನು ಸಾಗಿಸುತ್ತಾನೆ.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a></p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a></p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>20. ಯಾವಾಗ ಅವನ ಸಮಾಹಿತ ಚಿತ್ತವು ಪರಿಶುದ್ಧಿಯಾಯಿತೊ, ಶುಭ್ರವಾಯಿತೊ, ಎಲ್ಲ ಕ್ಲೇಶಗಳು ದೂರವಾದವೊ, ಮೆದುವಾಯಿತೊ, ಸ್ಥಿರವಾಯಿತೊ ತಳಸ್ಪರ್ಶಿಯಾಯಿತೊ ಆಗ ಆ ಮನಸ್ಸನ್ನು ಹಿಂದಿನ ಜನ್ಮಗಳ ಸ್ಮರಣೆಯತ್ತ ಹೋಗುವಂತೆ ಮಾಡುತ್ತಾನೆ, ಹಿಂದಿನ ಜನ್ಮ, ಅದಕ್ಕಿಂತ ಹಿಂದಿನ ಜನ್ಮ ಹೀಗೆ.... (ಸುತ್ತ 51 ಪ್ಯಾರಾ 24ರಲ್ಲಿದ್ದಂತೆ) ಹೀಗೆ ಹಿಂದಿನ ಬಹು ಜನ್ಮಗಳ ಎಲ್ಲ ವಿವರಗಳನ್ನೂ ತಿಳಿಯುತ್ತಾನೆ. ಹೀಗೆ ವಿವೇಕಿಯಾದವನು ಆರಾಧನೀಯವೂ ಸತ್ಯವೂ ಕುಶಲ ಧಮ್ಮವೂ ಆದ ಪವಿತ್ರ ಬದುಕನ್ನು ಪ್ರಸಾದಿಸುವ ಗುರುವಿನ ಅಡಿಯಲ್ಲಿದ್ದು ಖಂಡಿತವಾಗಿಯೂ ಪವಿತ್ರವಾದ ಬದುಕನ್ನು ಸಾಗಿಸುತ್ತಾನೆ.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>21. ಯಾವಾಗ ಅವನ ಸಮಾಹಿತ ಚಿತ್ತವು ಪರಿಶುದ್ಧಿಯಾಯಿತೊ, ಶುಭ್ರವಾಯಿತೊ, ಎಲ್ಲ ಕ್ಲೇಶಗಳು ದೂರವಾದವೊ, ಮೆದುವಾಯಿತೊ, ಸ್ಥಿರವಾಯಿತೋ, ತಳಸ್ಪರ್ಶಿಯಾಯಿತೊ ಆಗ ಅವನು ತನ್ನ ಜ್ಞಾನವನ್ನು ನಾಶವಾಗುವ ಮತ್ತೆ ಹುಟ್ಟುವ ಜೀವಿಗಳ.... (ಸುತ್ತ 51 ಕಂಡಿಕೆ 25ರಲ್ಲಿದ್ದಂತೆ)... ಹೀಗೆ ಪರಿಶುದ್ಧವಾದ ಅತಿಮಾನುಷ ದಿವ್ಯ ಚಕ್ಷುವಿನಿಂದ ಉತ್ತಮರಾಗಿ-ಹೀನರಾಗಿ, ಸುರೂಪಿಗಳಾಗಿ-ಕುರೂಪಿಗಳಾಗಿ ಸುಗತಿಗಳಲ್ಲಿ ದುರ್ಗತಿಗಳಲ್ಲಿ ಜೀವಿಗಳು ನಾಶವಾಗುವುದನ್ನು ಮತ್ತೆ ಹುಟ್ಟುವುದನ್ನು ನೋಡುತ್ತಾನೆ ಮತ್ತು ಅವು ಕಮರ್ಾನುಸಾರ ಆ ಜೀವಿಗಳು ಹೇಗೆ ಮುಂದೆ ಸಾಗುತ್ತವೆ ಎಂಬುದನ್ನು ಅರಿಯುತ್ತಾನೆ. ಹೀಗೆ ವಿವೇಕಿಯಾದವನು... ಪವಿತ್ರ ಬದುಕನ್ನು ಸಾಗಿಸುತ್ತಾನೆ.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>ಯಾವಾಗ ಅವನ ಸಮಾಹಿತ ಚಿತ್ತವು ಪರಿಶುದ್ಧಿಯಾಯಿತೊ, ಶುಭ್ರವಾಯಿತೊ, ಎಲ್ಲಾ ಕ್ಲೇಶಗಳು ದೂರವಾದವೊ, ಮೆದುವಾಯಿತೊ, ಸ್ಥಿರವಾಯಿತೋ, ತಳಸ್ಪರ್ಶಿಯಾಯಿತೊ ಆಗ ಅವನು ತನ್ನ ಜ್ಞಾನವನ್ನು ಆಸವಗಳ ಕ್ಷಯದತ್ತ ಹೊರಳಿಸುತ್ತಾನೆ. ಅವನ್ನು ಯಥಾಭೂತ ಸ್ಥಿತಿಯಲ್ಲಿ ಅರಿಯುತ್ತಾ ಹೋಗುತ್ತಾನೆ: ಇದು ದುಃಖ... (ಸುತ್ತ 51 ಕಂಡಿಕೆ 26ರಲ್ಲಿದ್ದಂತೆ) ಇದು ಆಸವಗಳನ್ನೂ ಕ್ಷಯ ಮಾಡುವ ಮಾರ್ಗ ಎಂಬ ಯಥಾಭೂತ ಸ್ಥಿತಿಯನ್ನು ಅರಿಯುತ್ತಾನೆ.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ಯಾವಾಗ ಅವನು ಹೀಗೆ ಅರಿಯುತ್ತಾನೊ ಮತ್ತು ನೋಡುತ್ತಾನೊ ಆಗ ಅವನ ಮನಸ್ಸು ಇಂದ್ರಿಯೇಚ್ಛಗಳ ಆಸವಗಳಿಂದ, ಭವದ ಆಸವಗಳಿಂದ ಮತ್ತು ಅವಿದ್ಯೆಯ ಆಸವಗಳಿಂದ ಬಿಡುಗಡೆಗೊಳ್ಳುತ್ತದೆ. ಯಾವಾಗ ಬಿಡುಗಡೆಗೊಂಡಿತೊ ಆಗ ಜ್ಞಾನ ಉದಯವಾಯಿತು, ಜನ್ಮವು ನಾಶಗೊಂಡಿತು, ಬ್ರಹ್ಮಚರ್ಯ (ಪವಿತ್ರ ಜೀವನ) ಜೀವನವು ನಡೆಯಿತು. ಏನನ್ನು ಮಾಡಬೇಕೋ ಅದನ್ನು ಮಾಡಿಯಾಯಿತು. ಇನ್ನು ಯಾವುದೇ ಜನ್ಮವನ್ನು ಹೊತ್ತು ಬರುವುದು ಇರುವುದಿಲ್ಲ. ಹೀಗೆ ವಿವೇಕಿಯಾದವನು ಆರಾಧನೀಯವೂ ಸತ್ಯವೂ ಕುಶಲ ಧಮ್ಮವೂ ಆದ ಪವಿತ್ರ ಬದುಕನ್ನು ಪ್ರಸಾದಿಸುವ ಗುರುವಿನ ಅಡಿಯಲ್ಲಿದ್ದು ಖಂಡಿತವಾಗಿಯೂ ಪವಿತ್ರವಾದ ಬದುಕನ್ನು ಸಾಗಿಸುತ್ತಾನೆ.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>22. ಭಿಕ್ಖು ಆನಂದರೆ, ಭಿಕ್ಖುವೊಬ್ಬನು ಅರ್ಹತನಾದಮೇಲೆ ಅಂದರೆ ಆಸವಗಳನ್ನು ನಾಶಮಾಡಿದವನಾಗಿ, ಬ್ರಹ್ಮಚಯರ್ೆ ಬದುಕನ್ನು ಸವೆಸಿದವನಾಗಿ, ಏನು ಮಾಡಬೇಕೊ ಅದೆಲ್ಲವನ್ನು ಮಾಡಿ, ಎಲ್ಲ ಭಾರವನ್ನು ಇಳಿಸಿಕೊಂಡವನಾಗಿ, ನಿಜವಾದ ಗುರಿ ಮುಟ್ಟಿದವನಾಗಿ ಭವದ ಸಂಯೋಜನೆಗಳನ್ನು ನಾಶಮಾಡಿದವನಾಗಿ, ಪರಮ ಜ್ಞಾನವನ್ನು ಪಡೆದು ಸಂಪೂರ್ಣ ಮುಕ್ತನಾದವನಿಗೆ ಇನ್ನು ಇಂದ್ರಿಯ ಸುಖಗಳನ್ನು ಆನಂದಿಸಲು ಸಾಧ್ಯವೇ?</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>ಸನ್ದಕ, ಭಿಕ್ಖುವಾದವನು ಅರ್ಹತನಾದಮೇಲೆ ಆಸವಗಳನ್ನು ನಾಶಮಾಡಿಕೊಂಡವ ನಾಗಿ... ಪರಮ ಜ್ಞಾನ ಪಡೆದು ಸಂಪೂರ್ಣ ಮುಕ್ತನಾದವನು ಐದು ಪ್ರಕರಣಗಳಲ್ಲಿ ಮೀರಲು ಅಶಕ್ತನಾಗಿರುತ್ತಾನೆ. ಆಸವಗಳನ್ನು ನಾಶಮಾಡಿದ ಭಿಕ್ಖುವು ಪ್ರಜ್ಞಾಪೂರ್ವಕವಾಗಿ ಜೀವಿಯೊಂದನ್ನು ಸಾಯಿಸಲು ಅಥವಾ ನಾಶಪಡಿಸಲು ಅಶಕ್ತನಾಗಿರುತ್ತಾನೆ; ಯಾವುದನ್ನು ಕೊಡಲ್ಪಟ್ಟಿಲ್ಲವೋ ಅದನ್ನು ತೆಗೆದುಕೊಳ್ಳಲು ಅಶಕ್ತನಾಗಿರುತ್ತಾನೆ; ಮೈಥುನ ಕ್ರಿಯೆಯನ್ನು ಮಾಡಲು ಅಶಕ್ತನಾಗಿರುತ್ತಾನೆ; ಪ್ರಜ್ಞಾಪೂರ್ವಕವಾಗಿ ಅಸತ್ಯವನ್ನು ಹೇಳಲು ಅಶಕ್ತನಾಗಿರುತ್ತಾನೆ. ಈ ಹಿಂದಿನ ಉಪಾಸಕ ಜೀವನದಲ್ಲಿದ್ದಂತೆ ಇಂದ್ರಿಯ ಸುಖಭೋಗಗಳನ್ನು ಅನುಭವಿಸಲು ಅಶಕ್ತನಾಗಿರುತ್ತಾನೆ. ಭಿಕ್ಖುವಾದವನು ಆಸವಗಳನ್ನು ನಾಶಮಾಡಿಕೊಂಡ ಅರ್ಹತನಾದಾಗ... ಈ ಐದು ಪ್ರಕರಣಗಳಲ್ಲಿ ಅಶಕ್ತನಾಗಿರುತ್ತಾನೆ2.</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>23. ಆದರೆ ಗುರು ಆನಂದರೆ, ಆಸವಗಳನ್ನು ನಾಶಮಾಡಿಕೊಂಡು ಅರ್ಹತನಾದ ಭಿಕ್ಖುವು... ಆಸವಗಳನ್ನು ನಾಶಮಾಡಿದ್ದೇನೆಂಬ ಜ್ಞಾನವಾಗಲಿ, ದರ್ಶನವಾಗಲಿ ನಿರಂತರವಾಗಿ ಅಬಾಧಿತವಾಗಿ ಅಂದರೆ ನಡೆಯುವಾಗ, ನಿಂತಿರುವಾಗ, ಮಲಗಿರುವಾಗ ಅಥವಾ ಎಚ್ಚರ ಸ್ಥಿತಿಯಲ್ಲಿರುವಾಗ ಅವನಲ್ಲಿ ಇರುತ್ತದೆಯೇ?</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಸನ್ದಕ, ಇದಕ್ಕೆ ನಾನೊಂದು ಉಪಮೆಯ ಮೂಲಕ ತಿಳಿಸಲು ಇಚ್ಛಿಸುತ್ತೇನೆ. ಕಾರಣ ವಿವೇಕಿಗಳು ಉಪಮೆಗಳ ಮೂಲಕ ತಿಳಿಸುವ ಹೇಳಿಕೆಗಳನ್ನು ಚೆನ್ನಾಗಿ ಅರ್ಥಮಾಡಿಕೊಳ್ಳುತ್ತಾರೆ. ಒಬ್ಬ ಮನುಷ್ಯನ ಕೈಗಳನ್ನು ಮತ್ತು ಕಾಲುಗಳನ್ನು ಕತ್ತರಿಸಲಾಗಿದೆ ಎಂದು ತಿಳಿದುಕೊಳ್ಳಿ. ನನ್ನ ಕೈಗಳನ್ನು ಮತ್ತು ಕಾಲುಗಳನ್ನು ಕತ್ತರಿಸಲಾಗಿವೆ ಎಂದು ನಿರಂತರವಾಗಿ ಅಬಾಧಿತವಾಗಿ ನಡೆಯುವಾಗಾಗಲಿ, ನಿಂತಿರುವಾಗಾಗಲಿ, ಮಲಗಿರುವಾಗಾಗಲಿ ಅಥವ ಎಚ್ಚರ ಸ್ಥಿತಿಯಲ್ಲಿರುವಾಗಾಗಲಿ ಎಂದು ತಿಳಿಯುತ್ತಾನೆಯೇ? ಅಥವಾ ನನ್ನ ಕೈಗಳನ್ನು ಮತ್ತು ಕಾಲುಗಳನ್ನು ಕತ್ತರಿಸಲಾಗಿದೆ ಎಂದು ಆ ಸಂದರ್ಭವನ್ನು ನೆನಪು ಮಾಡಿಕೊಂಡಾಗ ಮಾತ್ರ ತಿಳಿಯುತ್ತಾನೆ.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>ಗುರು ಆನಂದರೆ, ಆ ಮನುಷ್ಯನು ನನ್ನ ಕೈಗಳನ್ನು ಮತ್ತು ಕಾಲುಗಳನ್ನು ಕತ್ತರಿಸಲಾಗಿವೆ ಎಂದು ನಿರಂತರವಾಗಿ ಅಬಾಧಿತವಾಗಿ ನೆನಪಿಟ್ಟುಕೊಳ್ಳುವುದಿಲ್ಲ. ನನ್ನ ಕೈಗಳನ್ನು ಮತ್ತು ಕಾಲುಗಳನ್ನು ಕತ್ತರಿಸಲಾಗಿದೆ ಎಂದು ಅರಿವಿಗೆ ಬರುವುದು ಆ ಸಂದರ್ಭವನ್ನು ಅವಲೋಕಿಸಿದಾಗ ಮಾತ್ರ.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>ಹಾಗೆಯೇ ಸನ್ದಕ, ಆಸವಗಳನ್ನು ನಾಶಮಾಡಿಕೊಂಡು ಅರ್ಹತನಾದ ಭಿಕ್ಖುವು... ಆಸವಗಳನ್ನು ನಾಶಮಾಡಿದ್ದೇನೆಂಬ ಜ್ಞಾನವಾಗಲಿ, ದರ್ಶನವಾಗಲಿ ನಿರಂತರವಾಗಿ ಅಬಾಧಿತನಾಗಿ ಅಂದರೆ ನಡೆಯುವಾಗ, ನಿಂತಿರುವಾಗ, ಮಲಗಿರುವಾಗ ಅಥವಾ ಎಚ್ಚರ ಸ್ಥಿತಿಯಲ್ಲಿರುವಾಗ ಆಗಲಿ ಇರುವುದಿಲ್ಲ, ಆ ಸಂದರ್ಭವನ್ನು ಅವಲೋಕಿಸಿದಾಗ ಮಾತ್ರ.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>24. ಗುರು ಆನಂದರೆ, ಈ ಧಮ್ಮ ಮತ್ತು ವಿನಯದ ಮೂಲಕ3 ಮುಕ್ತಿಗೊಂಡವರು ಎಷ್ಟು ಜನರಿದ್ದಾರೆ? ಸನ್ದಕ, ಈ ಧಮ್ಮ ಮತ್ತು ವಿನಯದ ಮೂಲಕ ನೂರಲ್ಲ, ಇನ್ನೂರಲ್ಲ, ಮುನ್ನೂರಲ್ಲ, ನಾನ್ನೂರಲ್ಲ, ಐನೂರಲ್ಲ, ಅದಕ್ಕಿಂತಲೂ ಹೆಚ್ಚಿನ ಸಂಖ್ಯೆಯ ಜನರಿದ್ದಾರೆ.</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>ಇದು ಅಚ್ಚರಿ, ಅದ್ಭುತ! ಗುರು ಆನಂದರೆ, ಒಬ್ಬರು ತಮ್ಮ ಧರ್ಮವನ್ನು ಹೊಗಳುವುದಾಗಲಿ ಅಥವಾ ಇನ್ನೊಬ್ಬರ ಧರ್ಮವನ್ನು ತೆಗಳುವುದಾಗಲಿ ಅಲ್ಲ. ಧಮ್ಮದ ಪೂರ್ಣ ಪ್ರಮಾಣದ ಉಪದೇಶ ಇಲ್ಲಿದೆ; ಬಹಳ ಜನ ಮುಕ್ತಿಗೊಂಡವರು ಕಾಣುತ್ತಾರೆ. ಆದರೆ ಈ ಆಜೀವಕರು, ಆ ಮಾತೆಯ ಸತ್ತ ಮಕ್ಕಳು ತಮ್ಮನ್ನು ತಾವೇ ಹೊಗಳಿಕೊಳ್ಳುತ್ತಾರೆ, ಇನ್ನೊಬ್ಬರನ್ನು ತೆಗಳುತ್ತಾರೆ. ಅವರು ನಂದವಚ್ಚ, ಕಿಸ ಸಂಕಿಚ್ಚ ಮತ್ತು ಮಕ್ಕಲಿ ಗೋಸಾಲ ಈ ಮೂವರನ್ನು ಮಾತ್ರ ಮುಕ್ತಿಗೊಂಡವರೆಂದು ಪರಿಗಣಿಸುತ್ತಾರೆ4.</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>ಆಗ ಪರಿವ್ರಾಜಕ ಸನ್ದಕನು ತನ್ನ ಜನರ ಸಭೆಯನ್ನುದ್ದೇಶಿಸಿ ಹೇಳಿದ: ನಡೆಯಿರಿ ಗೆಳೆಯರೆ, ನಾವಿನ್ನು ಸಮಣ ಗೋತಮನ ಅಡಿಯಲ್ಲಿ ಪವಿತ್ರವಾದ ಬದುಕನ್ನು ನಡೆಸೋಣ. ಇನ್ನುಮೇಲೆ ನಮ್ಮ ಲಾಭವನ್ನು, ಗೌರವವನ್ನು ಪ್ರತಿಷ್ಠೆಯನ್ನು ಸುಲಭವಾಗಿ ಬಿಟ್ಟುಕೊಡಲು ಸಾಧ್ಯವಿಲ್ಲ.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>ಹೀಗೆ ಪರಿವ್ರಾಜಕ ಸನ್ದಕನು ತನ್ನ ಜನರನ್ನು ಭಗವಾನರ ಅಡಿ ಪವಿತ್ರವಾದ ಬದುಕನ್ನು ಸಾಗಿಸುವಂತೆ ಮಾಡಿದನು.</p>
    <h2>ಇಲ್ಲಿಗೆ ಸನ್ದಕ ಸುತ್ತವು ಮುಗಿಯಿತು.76</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>