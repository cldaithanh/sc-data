<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 72: ಅಗ್ಗಿವಚ್ಛ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn72' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>72. ಅಗ್ಗಿವಚ್ಛ ಸುತ್ತ</h1>
    </header>

    <h2>ಅಗ್ಗಿವಚ್ಛ ಸುತ್ತ</h2>
    <h2>1. ತಥಾಗತರು ಕಾಲ್ಪನಿಕ ದೃಷ್ಟಿಗಳಿಂದ ದೂರವಾಗಿದ್ದಾರೆ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಲ ಭಗವಾನರು ಶ್ರಾವಸ್ಥಿಯಲ್ಲಿನ ಜೇತವನದಲ್ಲಿ ಅನಾಥಪಿಂಡಿಕನ ವಿಹಾರದಲ್ಲಿ ತಂಗಿದ್ದರು. ಆಗ ಪರಿವ್ರಾಜಕ ವಚ್ಛಗೊತ್ತನು ಎಲ್ಲಿ ಭಗವಾನರಿದ್ದರೋ ಅಲ್ಲಿಗೆ ಬಂದನು. ಹತ್ತಿರಕ್ಕೆ ಬಂದು ಭಗವಾನರೊಂದಿಗೆ ಕುಶಲವನ್ನು ವಿಚಾರಿಸಿದನು. ಕುಶಲ ವಿಚಾರಗಳ ಮಾತುಕತೆಯಾದ ನಂತರ ಒಂದೆಡೆ ಕುಳಿತನು. ಒಂದೆಡೆ ಕುಳಿತ ಪರಿವ್ರಾಜಕ ವಚ್ಛಗೊತ್ತನು ಭಗವಾನರಿಗೆ ಹೀಗೆ ಹೇಳಿದನು: ಏನು ಪೂಜ್ಯ ಗೌತಮರೇ, ಲೋಕವು ಶಾಶ್ವತ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂದು ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ವಚ್ಛ, ಲೋಕವು ಶಾಶ್ವತವಾದುದು, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಮತ್ತೇನು, ಪೂಜ್ಯ ಗೌತಮರೇ, ಲೋಕವು ಅಶಾಶ್ವತ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ವಚ್ಛ, ಲೋಕವು ಅಶಾಶ್ವತ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಮತ್ತೇನು ಪೂಜ್ಯ ಗೌತಮರೇ, ಲೋಕವು ಅಂತ್ಯವುಳ್ಳದ್ದು, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ವಚ್ಛ, ಲೋಕವು ಅಂತ್ಯವುಳ್ಳದ್ದು, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಮತ್ತೇನು ಪೂಜ್ಯ ಗೌತಮರೇ, ಲೋಕವು ಅನಂತವಾದುದು, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ವಚ್ಛ, ಲೋಕವು ಅನಂತವಾದುದು, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ಮತ್ತೇನು ಪೂಜ್ಯ ಗೌತಮರೇ, ಜೀವ ಮತ್ತು ಶರೀರ ಒಂದೇ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.134</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ವಚ್ಛ, ಜೀವ ಮತ್ತು ಶರೀರ ಒಂದೇ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಮತ್ತೇನು ಪೂಜ್ಯ ಗೌತಮರೇ, ಜೀವವೇ ಬೇರೆ, ಶರೀರವೇ ಬೇರೆ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ವಚ್ಛ ಜೀವವೇ ಬೇರೆ, ಶರೀರವೇ ಬೇರೆ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಮತ್ತೇನು ಪೂಜ್ಯ ಗೌತಮರೇ, ತಥಾಗರು ಮರಣದ ನಂತರವೂ ಇರುತ್ತಾರೆ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ವಚ್ಛ, ತಥಾಗರು ಮರಣದ ನಂತರವೂ ಇರುತ್ತಾರೆ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಮತ್ತೇನು ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರ ಇರುವುದಿಲ್ಲ, ಇದು ಮಾತ್ರ ಸತ್ಯ ಬೇರೆಯಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ವಚ್ಛ, ತಥಾಗತರು ಮರಣದ ನಂತರ ಇರುವುದಿಲ್ಲ, ಇದು ಮಾತ್ರ ಸತ್ಯ ಬೇರೆಯಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಮತ್ತೇನು, ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರ ಇರುತ್ತಾರೆ ಮತ್ತು ಇರುವುದಿಲ್ಲ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.135</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ವಚ್ಛ, ತಥಾಗತರು ಮರಣದ ನಂತರ ಇರುತ್ತಾರೆ ಮತ್ತು ಇರುವುದಿಲ್ಲ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಮತ್ತೇನು ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರ ಇರುತ್ತಾರೆ ಎಂದೂ ಅಲ್ಲ, ಇರುವುದಿಲ್ಲ ಎಂದೂ ಅಲ್ಲ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ? ಎಂದು.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ವಚ್ಛ, ತಥಾಗತರು ಮರಣದ ನಂತರ ಇರುತ್ತಾರೆ ಎಂದೂ ಅಲ್ಲ, ಇರುವುದಿಲ್ಲ ಎಂದೂ ಅಲ್ಲ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>2. ಏನು ಪೂಜ್ಯ ಗೌತಮರೇ, ಲೋಕವು ಶಾಶ್ವತ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ ವಚ್ಛ, ಲೋಕವು ಶಾಶ್ವತ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಲೋಕವು ಅಶಾಶ್ವತ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ, ಲೋಕವು ಅಶಾಶ್ವತ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಲೋಕವು ಅಂತ್ಯವುಳ್ಳದ್ದು, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ, ಲೋಕವು ಅಂತ್ಯವುಳ್ಳದ್ದು, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಲೋಕವು ಅನಂತವಾದುದು, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೆ ಎಂದು ಪ್ರಶ್ನಿಸಿದಾಗ ವಚ್ಛ, ಲೋಕವು ಅನಂತವಾದುದು, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಜೀವ ಮತ್ತು ಶರೀರ ಒಂದೇ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ ವಚ್ಛ, ಜೀವ ಮತ್ತು ಶರೀರ ಒಂದೇ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಜೀವವೇ ಬೇರೆ ಶರೀರವೇ ಬೇರೆ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ, ಜೀವವೇ ಬೇರೆ ಶರೀರವೇ ಬೇರೆ, ಇದು ಮಾತ್ರ ಸತ್ಯ, ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರವೂ ಇರುತ್ತಾರೆ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ ತಥಾಗತರು ಮರಣದ ನಂತರವೂ ಇರುತ್ತಾರೆ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರ ಇರುವುದಿಲ್ಲ ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ ತಥಾಗತರು ಮರಣದ ನಂತರ ಇರುವುದಿಲ್ಲ ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರ ಇರುತ್ತಾರೆ ಮತ್ತು ಇರುವುದಿಲ್ಲ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ, ತಥಾಗತರು ಮರಣದ ನಂತರ ಇರುತ್ತಾರೆ ಮತ್ತು ಇರುವುದಿಲ್ಲ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ತಥಾಗತರು ಮರಣದ ನಂತರ ಇರುತ್ತಾರೆ ಎಂದೂ ಅಲ್ಲ ಇರುವುದಿಲ್ಲ ಎಂದೂ ಅಲ್ಲ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ಗೌತಮರು ಹೊಂದಿದ್ದಾರೆಯೇ ಎಂದು ಪ್ರಶ್ನಿಸಿದಾಗ, ವಚ್ಛ, ತಥಾಗತರು ಮರಣದ ನಂತರ ಇರುತ್ತಾರೆ ಎಂದೂ ಅಲ್ಲ ಇರುವುದಿಲ್ಲ ಎಂದೂ ಅಲ್ಲ, ಇದು ಮಾತ್ರ ಸತ್ಯ ಬೇರೆಯೆಲ್ಲ ಸುಳ್ಳು ಎಂಬ ದೃಷ್ಟಿಯನ್ನು ನಾನು ಹೊಂದಿಲ್ಲ ಎಂದು ಹೇಳಿದಿರಿ.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a></p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಪೂಜ್ಯ ಗೌತಮರು (ಈ ದೃಷ್ಟಿಗಳಲ್ಲಿ) ಯಾವ ಅಪಾಯ ಇರುವುದನ್ನು ಕಂಡವರಾಗಿ ಹೀಗೆ ಈ ಎಲ್ಲ ದೃಷ್ಟಿಗಳನ್ನು ಬಿಟ್ಟವರಾಗಿದ್ದಾರೆ? ಎಂದು.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>3. ವಚ್ಛ ಲೋಕವು ಶಾಶ್ವತ, ಇದು (ಕಲ್ಪನಾತ್ಮಕ) ದೃಷ್ಟಿಗೆ ಹೋಗುತ್ತದೆ. (ಕಲ್ಪನಾತ್ಮಕ) ದೃಷ್ಟಿಯ ಅಂಟಿಕೊಳ್ಳುವಿಕೆ, (ಕಲ್ಪನಾತ್ಮಕ) ದೃಷ್ಟಿಯ ಕಾಡು, (ಕಲ್ಪನಾತ್ಮಕ) ದೃಷ್ಟಿಗಳ ತಿರುಚಿ ಮರಿಚಿದ ರಾಶಿ, (ಕಲ್ಪನಾತ್ಮಕ) ದೃಷ್ಟಿಯ ಹೋರಾಟ, (ಕಲ್ಪನಾತ್ಮಕ) ದೃಷ್ಟಿಯ ಬಂಧನ. ಇದು ದುಃಖದಿಂದ ಕೂಡಿದೆ, ವ್ಯಥೆಯಿಂದ ಕೂಡಿದೆ, ಹತಾಶೆಯಿಂದ ಕೂಡಿದೆ ಮತ್ತು ಮನಸ್ಸಿನ ಕ್ಷೊಭೆಯಿಂದ ಕೂಡಿದೆ. ಇದು (ಮನಸ್ಸಿನ ಕಶ್ಮಲಗಳ ಮೇಲಿನ) ಜಿಗುಪ್ಸೆಗೆ, ರಾಗವಿಲ್ಲದೆಡೆಗೆ, (ದುಃಖ) ನಿರೋಧದೆಡೆಗೆ, ಶಾಂತತೆಗೆ, ಪರಮಜ್ಞಾನಕ್ಕೆ, ಶ್ರೇಷ್ಠವಾದ ಜ್ಞಾನೋದಯಕ್ಕೆ ನಿಬ್ಬಾನಕ್ಕೆ ನಡೆಸುವುದಿಲ್ಲ. ವಚ್ಛ, ಲೋಕವು ಅಶಾಶ್ವತ ಇದು ಪುನರುಚ್ಚರಿಸಿ... ವಚ್ಛ ಲೋಕವು ಅಂತ್ಯವುಳ್ಳದ್ದು... ಪುನರುಚ್ಚರಿಸಿ... ವಚ್ಛ ಲೋಕವು ಅನಂತವಾದುದು... ಪುನರುಚ್ಚರಿಸಿ... ವಚ್ಛ, ಜೀವ ಮತ್ತು ಶರೀರ ಒಂದೇ... ಪುನರುಚ್ಚರಿಸಿ... ವಚ್ಛ, ಜೀವವೇ ಬೇರೆ ಶರೀರವೇ ಬೇರೆ... ಪುನರುಚ್ಚರಿಸಿ... ವಚ್ಛ, ತಥಾಗತರು ಮರಣದ ನಂತರ ಇರುತ್ತಾರೆ... ಪುನರುಚ್ಚರಿಸಿ... ವಚ್ಛ ತಥಾಗತರು ಮರಣದ ನಂತರ ಇರುವುದಿಲ್ಲ... ಪುನರುಚ್ಚರಿಸಿ... ವಚ್ಛ ತಥಾಗತರು ಮರಣದ ನಂತರ ಇರುತ್ತಾರೆ ಮತ್ತು ಇರುವುದಿಲ್ಲ... ಪುನರುಚ್ಚರಿಸಿ... ವಚ್ಛ, ತಥಾಗತರು ಮರಣದ ನಂತರ ಇರುತ್ತಾರೆ ಎಂದೂ ಅಲ್ಲ ಇರುವುದಿಲ್ಲ ಎಂದೂ ಅಲ್ಲ. ಇದು (ಕಲ್ಪನಾತ್ಮಕ) ದೃಷ್ಟಿಗೆ ಹೋಗುತ್ತದೆ, (ಕಲ್ಪನಾತ್ಮಕ) ದೃಷ್ಟಿಯ ಕಾಡು, (ಕಲ್ಪನಾತ್ಮಕ) ದೃಷ್ಟಿಗಳ ತಿರುಚಿ ಮರಿಚಿದ ರಾಶಿ, (ಕಲ್ಪನಾತ್ಮಕ) ದೃಷ್ಟಿಯ ಹೋರಾಟ, (ಕಲ್ಪನಾತ್ಮಕ) ದೃಷ್ಟಿಯ ಬಂಧನ. ಇದು ದುಃಖದಿಂದ ಕೂಡಿದೆ, ವ್ಯಥೆಯಿಂದ ಕೂಡಿದೆ, ಹತಾಶೆಯಿಂದ ಕೂಡಿದೆ ಮತ್ತು ಮನಸ್ಸಿನ ಕ್ಷೊಭೆಯಿಂದ ಕೂಡಿದೆ. ಇದು (ಮನಸ್ಸಿನ ಕಶ್ಮಲಗಳ ಮೇಲಿನ) ಜಿಗುಪ್ಸೆಗೆ, ರಾಗವಿಲ್ಲದೆಡೆಗೆ, (ದುಃಖ) ನಿರೋಧದೆಡೆಗೆ, ಶಾಂತತೆಗೆ, ಪರಮಜ್ಞಾನಕ್ಕೆ, ಶ್ರೇಷ್ಠವಾದ ಜ್ಞಾನೋದಯಕ್ಕೆ ನಿಬ್ಬಾಣಕ್ಕೆ ನಡೆಸುವುದಿಲ್ಲ. ವಚ್ಛ, ನಾನು ಈ ಅಪಾಯವನ್ನು ಕಂಡವನಾಗಿ ಈ ಎಲ್ಲ (ಕಲ್ಪನಾತ್ಮಕ) ದೃಷ್ಟಿಗಳಿಂದ ಸಂಪೂರ್ಣವಾಗಿ ದೂರವಾಗಿದ್ದೇನೆ ಎಂದು.</p>
    <h2>2. ಎಲ್ಲ ಕಲ್ಪನೆಗಳನ್ನು ತೊಡೆದುಹಾಕುವುದರಿಂದ ವಿಮುಕ್ತಿ</h2>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>4. ಪೂಜ್ಯ ಗೌತಮರಿಗೆ ಯಾವುದಾದರೂ (ಕಲ್ಪನಾತ್ಮಕ) ದೃಷ್ಟಿ ಇದೆಯೇ? ಎಂದು.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ವಚ್ಛ, ಕಲ್ಪನಾತ್ಮಕ ದೃಷ್ಟಿ ಇದು ತಥಾಗತರಿಗೆ ಸಂಬಂಧವಿಲ್ಲದ್ದು. ವಚ್ಛ ತಥಾಗತರಿಂದ ಕಂಡದ್ದು ಇದು136 ಇದು ರೂಪ, ಇದು ರೂಪದ ಹುಟ್ಟುವಿಕೆ, ಇದು ರೂಪದ ನಾಶ, ಇದು ಅನುಭವ, ಇದು ಅನುಭವದ ಹುಟ್ಟುವಿಕೆ, ಇದು ಅನುಭವದ ನಾಶ; ಇದು ಗ್ರಹಿಕೆ, ಇದು ಗ್ರಹಿಕೆಯ ಹುಟ್ಟುವಿಕೆ, ಇದು ಗ್ರಹಿಕೆಯ ನಾಶ; ಇವು ಸಂಖಾರಗಳು ಮನೋ ನಿಮರ್ಾಣಗಳು, ಇವು ಸಂಖಾರಗಳ ಹುಟ್ಟುವಿಕೆ, ಇವು ಸಂಖಾರಗಳ ನಾಶ; ಇದು ಅರಿವು, ಇದು ಅರಿಯುವಿಕೆಯ ಹುಟ್ಟು, ಇದು ಅರಿಯುವಿಕೆಯ ನಾಶ- ಎಂದು. ಆದ್ದರಿಂದಲೇ ತಥಾಗತರು ಎಲ್ಲ ಕಲ್ಪನೆಗಳ, ಎಲ್ಲ ವಿಚಾರಮಂಥನಗಳ, ಎಲ್ಲ ಅಹಂಕಾರ ಮಮಕಾರ ಗರ್ವದೆಡೆಗಿನ ಪ್ರವೃತ್ತಿಗಳನ್ನು ತೊಡೆದುಹಾಕುವುದರಿಂದ, ವಿರಾಗದಿಂದ, ನಿಲ್ಲಿಸುವಿಕೆಯಿಂದ, ಬಿಟ್ಟು ಬಿಡುವುದರಿಂದ, ಯಾವ ಅಂಟುವಿಕೆಯಿಲ್ಲದೆ ಬಿಡುಗಡೆ ಹೊಂದಿದ್ದಾರೆ ಎಂದು ನಾನು ಹೇಳುತ್ತೇನೆ ಎಂದು.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>5. ಪೂಜ್ಯ ಗೌತಮರೇ, ಹೀಗೆ ಚಿತ್ತವಿಮುಕ್ತಿ ಹೊಂದಿದ ಭಿಕ್ಷು ಎಲ್ಲಿ ಮರುಹುಟ್ಟುತ್ತಾನೆ? ಎಂದು.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಮರುಹುಟ್ಟುತ್ತಾನೆ, ವಚ್ಛ (ಈ ಶಬ್ದ) ಅನ್ವಯಿಸುವುದಿಲ್ಲ.137</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ಅಂದರೆ ಪೂಜ್ಯ ಗೌತಮರೇ, ಅವನು ಮರುಹುಟ್ಟುವುದಿಲ್ಲವೇ? ಎಂದು.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಮರುಹುಟ್ಟುವುದಿಲ್ಲ, ವಚ್ಛ, ಇದೂ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಅಂದರೆ ಪೂಜ್ಯ ಗೌತಮರೇ, ಮರುಹುಟ್ಟುತ್ತಾನೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ? ಎಂದು.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>ಮರುಹುಟ್ಟುತ್ತಾನೆ ಮತ್ತು ಮರುಹುಟ್ಟುವುದಿಲ್ಲ ವಚ್ಛ, ಇದೂ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>ಅಂದರೆ ಪೂಜ್ಯ ಗೌತಮರೇ, ಮರುಹುಟ್ಟುತ್ತಾನೆ ಎಂದೂ ಅಲ್ಲ ಮರುಹುಟ್ಟುವುದಿಲ್ಲ ಎಂದೂ ಅಲ್ಲ? ಎಂದು.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಮರುಹುಟ್ಟುತ್ತಾನೆ ಎಂದೂ ಅಲ್ಲ, ಮರುಹುಟ್ಟುವುದಿಲ್ಲ ಎಂದೂ ಅಲ್ಲ ಇದೂ ಕೂಡ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ಪೂಜ್ಯ ಗೌತಮರೇ, ಹೀಗೆ ಚಿತ್ತವಿಮುಕ್ತಿ ಹೊಂದಿದ ಭಿಕ್ಷು ಎಲ್ಲಿ ಮರುಹುಟ್ಟುತ್ತಾನೆ ಎಂದು ಕೇಳಿದಾಗ, ವಚ್ಛ, ಮರುಹುಟ್ಟುತ್ತಾನೆ ಎನ್ನುವುದು ಅನ್ವಯಿಸುವುದಿಲ್ಲ ಎಂದು ಹೇಳಿದಿರಿ. ಹಾಗಾದರೆ ಪೂಜ್ಯ ಗೌತಮರೇ, ಮರುಹುಟ್ಟುವುದಿಲ್ಲ ಎಂದು ಕೇಳಿದಾಗ ವಚ್ಛ, ಮರುಹುಟ್ಟುವುದಿಲ್ಲ ಎನ್ನುವುದು ಅನ್ವಯಿಸುವುದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಮರುಹುಟ್ಟುತ್ತಾನೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ ಎಂದು ಕೇಳಿದಾಗ, ವಚ್ಛ, ಮರುಹುಟ್ಟುತ್ತಾನೆ ಮತ್ತು ಮರುಹುಟ್ಟುವುದಿಲ್ಲ ಎನ್ನುವುದು ಅನ್ವಯಿಸುವುದಿಲ್ಲ ಎಂದು ಹೇಳಿದಿರಿ. ಮತ್ತೆ ಪೂಜ್ಯ ಗೌತಮರೇ, ಮರುಹುಟ್ಟುತ್ತಾನೆ ಎಂದೂ ಅಲ್ಲ ಮರುಹುಟ್ಟುವುದಿಲ್ಲ ಎಂದೂ ಅಲ್ಲ ಎಂದು ಕೇಳಿದಾಗ, ವಚ್ಛ, ಮರುಹುಟ್ಟುತ್ತಾನೆ ಎಂದೂ ಅಲ್ಲ ಮರುಹುಟ್ಟುವುದಿಲ್ಲ ಎಂದೂ ಅಲ್ಲ ಎನ್ನುವುದು ಕೂಡ ಅನ್ವಯಿಸುವುದಿಲ್ಲ ಎಂದು ಹೇಳಿದಿರಿ. ಪೂಜ್ಯ ಗೌತಮರೇ, ಇಲ್ಲಿ ನಾನು ತಿಳಿಯಲಾರದವನಾಗಿದ್ದೇನೆ, ಗೊಂದಲದಲ್ಲಿ ಸಿಲುಕಿಕೊಂಡಿದ್ದೇನೆ. ಪೂಜ್ಯ ಗೌತಮರೊಂದಿಗೆ ಮೊದಲಿನ ಮಾತುಕತೆಗಳಿಂದ ಯಾವುದೆಲ್ಲ ನಂಬಿಕೆಯನ್ನು ಹೊಂದಿದ್ದೆನೋ ಅದು ಈಗ ನಶಿಸಿಹೋಯಿತು ಎಂದು.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ವಚ್ಛ, ಈ ತಿಳಿಯದಿರುವಿಕೆ, ಈ ಗೊಂದಲ ಇನ್ನು ಸಾಕು. ವಚ್ಛ, ಈ ಧಮ್ಮವು ಗಂಭೀರವಾದುದು, ಕಾಣಲು ಕಷ್ಟ ಸಾಧ್ಯವಾದುದು, ಕಂಡುಹಿಡಿಯಲು ಕಷ್ಟವಾದುದು. ಇದು ಅತಿ ಶಾಂತಿದಾಯಕವಾದುದು ಮತ್ತು ಎಲ್ಲವುಗಳಲ್ಲಿ ಉತ್ತಮವಾದ ಗುರಿಯನ್ನು ಹೊಂದಿರುವುದು, ಶಾಸ್ತ್ರೀಯ ರೀತಿಯಲ್ಲಿ ತರ್ಕಿಸುವುದರಿಂದ ಸಿಲುಕಲಾರದು, ಅತಿ ಸೂಕ್ಷ್ಮವಾದುದು ಮತ್ತು ಕೇವಲ ಜ್ಞಾನಿಯಿಂದ ಅನುಭವಿಸ್ಪಡುವಂತಹುದು. ಅದು ಯಾವಾಗ ನೀನು ಬೇರೆ ದೃಷ್ಟಿಗೆ, ಬೇರೆ ಒಮ್ಮತಕ್ಕೆ, ಬೇರೆ ಅರಿಕೆಗೆ ಸೇರಿರುವಾಗ, ಬೇರೆ ಪದ್ಧತಿಯನ್ನು ಅನುಸರಿಸುವಾಗ, ಬೇರೆ ಗುರುವನ್ನು ಹೊಂದಿರುವಾಗ ಅದು ನಿನ್ನಿಂದ ಅರಿಯಲು ಕಷ್ಟವಾದುದು.</p>
    <h2>3. ತಥಾಗತರು (ಬೆಂಕಿಯಂತೆ) ಆರಿಹೋದವರು</h2>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>6. ಹಾಗಾದರೆ, ವಚ್ಛ, ನಿನಗೆ ಮರುಪ್ರಶ್ನೆಯನ್ನು ಮಾಡುವೆ; ನೀನು ಹೇಗೆ ತಿಳಿಯುತ್ತೀಯೋ ಹಾಗೆ ಉತ್ತರಿಸು. ವಚ್ಛ, ಇದನ್ನು ಹೇಗೆ ಯೋಚಿಸುವೆ, ಒಂದುವೇಳೆ ಬೆಂಕಿಯು ನಿನ್ನೆದುರು ಉರಿಯುತ್ತಿದೆ, ಆಗ ನೀನು ಹೀಗೆ ತಿಳಿದುಕೊಳ್ಳುವೆಯಾ- ಈ ಬೆಂಕಿಯು ನನ್ನೆದುರು ಉರಿಯುತ್ತಿದೆ ಎಂದು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಪೂಜ್ಯ ಗೌತಮರೇ, ಒಂದುವೇಳೆ ನನ್ನೆದುರು ಬೆಂಕಿ ಉರಿಯುತ್ತಿದ್ದರೆ, ನಾನು ಬೆಂಕಿ ನನ್ನೆದುರು ಉರಿಯುತ್ತಿದೆ ಎಂದು ತಿಳಿದುಕೊಳ್ಳುವೆ.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ವಚ್ಛ, ಒಂದುವೇಳೆ ಯಾರಾದರೂ ಹೀಗೆ ಕೇಳಿದರೆ- ಯಾವ ಈ ಬೆಂಕಿ ನಿನ್ನೆದುರು ಉರಿಯುತ್ತಿದೆಯೋ ಅದು ಏನನ್ನು ಅವಲಂಬಿಸಿ ಉರಿಯುತ್ತಿದೆ? ಎಂದು. ಆಗ ವಚ್ಛ ನೀನು ಏನೆಂದು ಉತ್ತರಿಸುವೆ?</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>ಪೂಜ್ಯ ಗೌತಮರೇ, ಒಂದುವೇಳೆ ಯಾರಾದರೂ ನನಗೆ ಹೀಗೆ ಕೇಳಿದರೆ- ಯಾವ ಈ ಬೆಂಕಿ ನಿನ್ನೆದುರು ಉರಿಯುತ್ತಿದೆಯೋ ಅದು ಏನನ್ನು ಅವಲಂಬಿಸಿ ಉರಿಯುತ್ತಿದೆ ಎಂದು. ಆಗ ಪೂಜ್ಯ ಗೌತಮರೇ, ನಾನು ಹೀಗೆ ಉತ್ತರಿಸುವೆ- ಯಾವ ಈ ಬೆಂಕಿ ನನ್ನೆದುರು ಉರಿಯುತ್ತಿದೆಯೋ ಆ ಬೆಂಕಿ ಹುಲ್ಲು ಕಟ್ಟಿಗೆಯನ್ನು ಅವಲಂಬಿಸಿದೆ ಎಂದು.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>ಒಂದುವೇಳೆ ವಚ್ಛ, ನಿನ್ನೆದುರು ಆ ಬೆಂಕಿ ಆರಿಹೋದರೆ ನೀನು ಹೀಗೆ ತಿಳಿದುಕೊಳ್ಳುವೆಯಾ? ಈ ಬೆಂಕಿ ನನ್ನೆದುರು ಆರಿಹೋಯಿತು ಎಂದು.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಒಂದುವೇಳೆ ಪೂಜ್ಯ ಗೌತಮರೇ, ನನ್ನೆದುರು ಆ ಬೆಂಕಿ ಆರಿಹೋದರೆ, ನಾನು ಹೀಗೆ ತಿಳಿಯುವೆ- ನನ್ನೆದುರು ಈ ಬೆಂಕಿಯು ಆರಿಹೋಯಿತು ಎಂದು.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ಒಂದುವೇಳೆ ವಚ್ಛ, ಯಾರಾದರೂ ನಿನಗೆ ಹೀಗೆ ಕೇಳಬಹುದು- ಯಾವ ಈ ಬೆಂಕಿ ಆರಿಹೋಯಿತೋ ಆ ಬೆಂಕಿ ಯಾವ ದಿಕ್ಕಿನಲ್ಲಿ ಹೋಯಿತು- ಪೂರ್ವಕ್ಕೋ ಅಥವಾ ದಕ್ಷಿಣಕ್ಕೋ ಅಥವಾ ಪಶ್ಚಿಮಕ್ಕೋ ಅಥವಾ ಉತ್ತರಕ್ಕೋ ಎಂದು ಹೀಗೆ ಕೇಳಿದಾಗ ವಚ್ಛ, ನೀನು ಏನೆಂದು ಉತ್ತರಿಸುವೆ? ಎಂದು.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>ಪೂಜ್ಯ ಗೌತಮರೇ, ಇದು ಅನ್ವಯಿಸುವುದಿಲ್ಲ. ಪೂಜ್ಯ ಗೌತಮರೇ, ಬೆಂಕಿಯು ಹುಲ್ಲು ಕಟ್ಟಿಗೆಗಳನ್ನು ಅವಲಂಬಿಸಿ ಉರಿಯುತ್ತಿತ್ತು. ಯವಾಗ ಅವು ಮುಗಿದು ಹೋದವೋ ಮತ್ತು ಬೆಂಕಿಗೆ (ಇಂಧನದ) ಆಹಾರವಿಲ್ಲದೆ ಉರಿಯಲು ಸಾಧ್ಯವಾಗದಾಗ ಅದನ್ನು ಆರಿಹೋಯಿತು ಎಂದು ಪರಿಗಣಿಸಲಾಗುತ್ತದೆ ಎಂದು.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>7. ಅದೇರೀತಿಯಾಗಿ, ವಚ್ಛ, ತಥಾಗತರನ್ನು ಗುರುತಿಸುವಾಗ ಯಾವ ರೂಪದಿಂದ ಗುರುತಿಸಬಹುದೋ ಆ ರೂಪವು ತಥಾಗತರಿಂದ ತೊಡೆದುಹಾಕಲ್ಪಟ್ಟಿದೆ,138 ಮೂಲವು ನಾಶಮಾಡಲ್ಪಟ್ಟಿದೆ, ತಾಳೆ ಮರದ ಮೋಟುವಿನಂತೆ ಮಾಡಲ್ಪಟ್ಟಿದೆ ಎಂದೂ ಅದರ ಇರುವಿಕೆ ಸಾದ್ಯವಾಗದಂತೆ ಮಾಡಲ್ಪಟ್ಟಿದೆ, ಮುಂದೆ ಹುಟ್ಟಿಬರದಂತೆ ಮಾಡಲ್ಪಟ್ಟಿದೆ. ವಚ್ಛ, ತಥಾಗತರು ರೂಪದಿಂದ ಗುರುತಿಸಲ್ಪಡುವುದರಿಂದ ಮುಕ್ತಿ ಹೊಂದಿದ್ದಾರೆ, ಮಹಾ ಸಮುದ್ರದ ಹಾಗೆ ಅವರು ಗಂಭೀರವಾದವರು, ಅಳೆಯಲಾಗದವರು, ಆಳವಾದವರು. ಮರುಹುಟ್ಟುತ್ತಾರೆ ಇದು ಅವರಿಗೆ ಅನ್ವಯಿಸುವುದಿಲ್ಲ;139 ಮರುಹುಟ್ಟುವುದಿಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆಂದೂ ಅಲ್ಲ ಮರುಹುಟ್ಟುವುದಿಲ್ಲವೆಂದೂ ಅಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>ತಥಾಗತರನ್ನು ಗುರುತಿಸುವಾಗ ಯಾವ ಅನುಭವದಿಂದ ಗುರುತಿಸಬಹುದೋ ಆ ಅನುಭವವು ತಥಾಗತರಿಂದ ತೊಡೆದುಹಾಕಲ್ಪಟ್ಟಿದೆ, ಅದರ ಮೂಲವು ನಾಶಮಾಡಲ್ಪಟ್ಟಿದೆ, ತಾಳೇಮರದ ಮೋಟುವಿನಂತೆ ಮಾಡಲ್ಪಟ್ಟಿದೆ, ಎಂದೂ ಅದರ ಇರುವಿಕೆ ಸಾಧ್ಯವಾಗದಂತೆ ಮಾಡಲ್ಪಟ್ಟಿದೆ, ಮುಂದೆ ಹುಟ್ಟಿಬರದಂತೆ ಮಾಡಲ್ಪಟ್ಟಿದೆ. ವಚ್ಛ, ತಥಾಗತರು ಅನುಭವದಿಂದ ಗುರುತಿಸಲ್ಪಡುವುದರಿಂದ ಮುಕ್ತಿ ಹೊಂದಿದ್ದಾರೆ. ಮಹಾ ಸಮುದ್ರದ ಹಾಗೆ ಅವರು ಗಂಭೀರವಾದವರು, ಅಳೆಯಲಾಗದವರು, ಆಳವಾದವರು. ಮರುಹುಟ್ಟುತ್ತಾರೆ ಇದು ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುವುದಿಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆಂದೂ ಅಲ್ಲ ಮರುಹುಟ್ಟುವುದಿಲ್ಲವೆಂದೂ ಅಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>ತಥಾಗತರನ್ನು ಗುರುತಿಸುವಾಗ ಯಾವ ಗ್ರಹಿಕೆಯಿಂದ ಗುರುತಿಸಬಹುದೋ ಆ ಗ್ರಹಿಕೆಯು ತಥಾಗತರಿಂದ ತೊಡೆದುಹಾಕಲ್ಪಟ್ಟಿದೆ, ಅದರ ಮೂಲವು ನಾಶಮಾಡಲ್ಪಟ್ಟಿದೆ, ತಾಳೇಮರದ ಮೋಟುವಿನಂತೆ ಮಾಡಲ್ಪಟ್ಟಿದೆ, ಎಂದೂ ಅದರ ಇರುವಿಕೆ ಸಾಧ್ಯವಾಗದಂತೆ ಮಾಡಲ್ಪಟ್ಟಿದೆ, ಮುಂದೆ ಹುಟ್ಟಿಬರದಂತೆ ಮಾಡಲ್ಪಟ್ಟಿದೆ. ವಚ್ಛ, ತಥಾಗತರು ಗ್ರಹಿಕೆಯಿಂದ ಗುರುತಿಸಲ್ಪಡುವುದರಿಂದ ಮುಕ್ತಿ ಹೊಂದಿದ್ದಾರೆ. ಮಹಾ ಸಮುದ್ರದ ಹಾಗೆ ಅವರು ಗಂಭೀರವಾದವರು, ಅಳೆಯಲಾಗದವರು, ಆಳವಾದವರು. ಮರುಹುಟ್ಟುತ್ತಾರೆ ಇದು ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುವುದಿಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆಂದೂ ಅಲ್ಲ ಮರುಹುಟ್ಟುವುದಿಲ್ಲವೆಂದೂ ಅಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ತಥಾಗತರನ್ನು ಗುರುತಿಸುವಾಗ ಯಾವ ಸಂಖಾರಗಳಿಂದ (ಮನೋ ನಿಮರ್ಾಣಗಳಿಂದ) ಗುರುತಿಸಬಹುದೋ ಆ ಸಂಖಾರಗಳು ತಥಾಗತರಿಂದ ತೊಡೆದುಹಾಕಲ್ಪಟ್ಟಿದೆ, ಅದರ ಮೂಲವು ನಾಶಮಾಡಲ್ಪಟ್ಟಿದೆ, ತಾಳೇಮರದ ಮೋಟುವಿನಂತೆ ಮಾಡಲ್ಪಟ್ಟಿದೆ, ಎಂದೂ ಅದರ ಇರುವಿಕೆ ಸಾಧ್ಯವಾಗದಂತೆ ಮಾಡಲ್ಪಟ್ಟಿದೆ, ಮುಂದೆ ಹುಟ್ಟಿಬರದಂತೆ ಮಾಡಲ್ಪಟ್ಟಿದೆ. ವಚ್ಛ, ತಥಾಗತರು ಸಂಖಾರಗಳಿಂದ ಗುರುತಿಸಲ್ಪಡುವುದರಿಂದ ಮುಕ್ತಿ ಹೊಂದಿದ್ದಾರೆ. ಮಹಾ ಸಮುದ್ರದ ಹಾಗೆ ಅವರು ಗಂಭೀರವಾದವರು, ಅಳೆಯಲಾಗದವರು, ಆಳವಾದವರು. ಮರುಹುಟ್ಟುತ್ತಾರೆ ಇದು ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುವುದಿಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆಂದೂ ಅಲ್ಲ ಮರುಹುಟ್ಟುವುದಿಲ್ಲವೆಂದೂ ಅಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>ತಥಾಗತರನ್ನು ಗುರುತಿಸುವಾಗ ಯಾವ ಅರಿಯುವಿಕೆಯಿಂದ ಗುರುತಿಸಬಹುದೋ ಆ ಅರಿಯುವಿಕೆಯು ತಥಾಗತರಿಂದ ತೊಡೆದುಹಾಕಲ್ಪಟ್ಟಿದೆ, ಅದರ ಮೂಲವು ನಾಶಮಾಡಲ್ಪಟ್ಟಿದೆ, ತಾಳೇಮರದ ಮೋಟುವಿನಂತೆ ಮಾಡಲ್ಪಟ್ಟಿದೆ, ಎಂದೂ ಅದರ ಇರುವಿಕೆ ಸಾಧ್ಯವಾಗದಂತೆ ಮಾಡಲ್ಪಟ್ಟಿದೆ, ಮುಂದೆ ಹುಟ್ಟಿಬರದಂತೆ ಮಾಡಲ್ಪಟ್ಟಿದೆ. ವಚ್ಛ, ತಥಾಗತರು ಅರಿಯುವಿಕೆಯಿಂದ ಗುರುತಿಸಲ್ಪಡುವುದರಿಂದ ಮುಕ್ತಿ ಹೊಂದಿದ್ದಾರೆ. ಮಹಾ ಸಮುದ್ರದ ಹಾಗೆ ಅವರು ಗಂಭೀರವಾದವರು, ಅಳೆಯಲಾಗದವರು, ಆಳವಾದವರು. ಮರುಹುಟ್ಟುತ್ತಾರೆ ಇದು ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುವುದಿಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆ ಮತ್ತು ಮರುಹುಟ್ಟುವುದಿಲ್ಲ ಎರಡೂ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ; ಮರುಹುಟ್ಟುತ್ತಾರೆಂದೂ ಅಲ್ಲ ಮರುಹುಟ್ಟುವುದಿಲ್ಲವೆಂದೂ ಅಲ್ಲ ಇದು ಕೂಡ ಅವರಿಗೆ ಅನ್ವಯಿಸುವುದಿಲ್ಲ.</p>
    <h2>4. ಪ್ರವಚನವು ಸಾರದ ಮೆಲೆ ಸ್ಥಾಪನೆಗೊಂಡಿದೆ</h2>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>8. ಹೀಗೆ ಹೇಳಿದ ಮೇಲೆ ಪರಿವ್ರಾಜಕ ವಚ್ಛಗೊತ್ತನು ಭಗವಾನರಿಗೆ ಹೀಗೆ ಹೇಳಿದನು- ಪೂಜ್ಯ ಗೌತಮರೇ, ಹಳ್ಳಿಯಿಂದಾಗಲಿ ಅಥವಾ ಪಟ್ಟಣದಿಂದಾಗಲಿ ದೂರವಿರದ ಸಾಲು ಮರಗಳಿದ್ದು, ಅವುಗಳ ಅನಿತ್ಯತೆಯಿಂದ ಅವುಗಳ ಕೊಂಬೆಗಳು ಮತ್ತು ಎಲೆಗೊಂಚಲುಗಳು ಇಲ್ಲವಾಗುವವು ಅವುಗಳ ತೊಗಟೆ ಮತ್ತು ಎಳೆ ಚಿಗುರುಗಳು ಇಲ್ಲವಾಗುವವು, ಅವುಗಳ ಮೃದು ಕಟ್ಟಿಗೆ ಇಲ್ಲವಾಗುವವು. ಹೀಗೆ ಒಂದು ಸಮಯದಲ್ಲಿ ಕೊಂಬೆ ಮತ್ತು ಎಲೆಗೊಂಚಲು ಇಲ್ಲವಾಗಿ, ತೊಗಟೆ ಮತ್ತು ಎಳೆಚಿಗುರು ಇಲ್ಲವಾಗಿ, ಮೃದು ಕಟ್ಟಿಗೆ ಇಲ್ಲವಾಗಿ ಇವುಗಳಿಂದ ಶುದ್ಧವಾಗಿ ಕೇವಲ ದಿಂಡಿನ ಮೇಲೆ ನಿಂತಿರುತ್ತದೆ. ಹಾಗೆಯೇ ಪೂಜ್ಯ ಗೌತಮರ ಪ್ರವಚನವು ಕೊಂಬೆ ಮತ್ತು ಎಲೆಗೊಂಚಲು ಇಲ್ಲವಾಗಿ ತೊಗಟೆ ಮತ್ತು ಎಳೆಚಿಗುರು ಇಲ್ಲವಾಗಿ, ಮೃದು ಕಟ್ಟಿಗೆ ಇಲ್ಲವಾಗಿ, ಇವುಗಳಿಂದ ಶುದ್ಧವಾಗಿ ಕೇವಲ ಸಾರದ ಮೇಲೆ ಸ್ಥಾಪನೆಗೊಂಡಿದೆ. ಅದ್ಭುತವು ಭಂತೆ, ಅದ್ಭುತವು ಭಂತೆ, ಅದು ಹೇಗೆಂದರೆ ಭಂತೆ, ತಲೆಕೆಳಗಾಗಿರುವುದನ್ನು, ಮೇಲ್ಮುಖವಾಗಿ ಸರಿಸುವಂತೆ, ಸರಿಮಾಡಿ ಇಟ್ಟಂತೆ, ಅಥವಾ ಮುಚ್ಚಿಟ್ಟಿರುವುದನ್ನು ಬಿಚ್ಚಿ ಹೇಳಿದಂತೆ, ಅಥವಾ ದಾರಿತಪ್ಪಿದವನಿಗೆ ದಾರಿ ತೋರಿಸುವಂತೆ ಅಥವಾ ಕತ್ತಲಿನಲ್ಲಿ ಎಣ್ಣೆಯ ದೀಪ ಹಿಡಿದಿರುವಂತೆ ಮತ್ತು ಅದರಿಂದಾಗಿ ಕಣ್ಣುಳ್ಳವರು ವಸ್ತುರೂಪಗಳನ್ನು ಕಾಣುವ ಹಾಗೆ ಎಂದು. ಇದೇ ರೀತಿಯಲ್ಲಿ ಭಂತೆ, ಭಗವಾನರು ಅನೇಕ ಪರಿಯಲ್ಲಿ ಧರ್ಮವನ್ನು ಪ್ರಕಾಶಪಡಿಸಿದ್ದೀರಿ, ಆದ್ದರಿಂದ ನಾನು ಭಂತೆ, ಭಗವಾನರಿಗೆ ಮತ್ತು ಧರ್ಮಕ್ಕೆ ಮತ್ತು ಭಿಕ್ಷು ಸಂಘಕ್ಕೆ ಶರಣು ಹೋಗುತ್ತೇನೆ. ಭಗವಾನರು, ನನ್ನನ್ನು ಉಪಾಸಕನೆಂದು (ಶರಣು ಬಂದವನೆಂದು) ಒಪ್ಪಿಕೊಳ್ಳಲಿ, ಇಂದಿನಿಂದ ಪ್ರಾಣವಿರುವವರೆಗೂ ಶರಣು ಬಂದವನು ಎಂದು ತಿಳಿಯಿರಿ.</p>
    <h2>ಇಲ್ಲಿಗೆ ಅಗ್ಗಿವಚ್ಛ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>