<!DOCTYPE html>
<html>

<head>
  <meta charset='UTF-8'>
  <meta name='author' content='Dr. J. Srinivas Murthy'>
  <title>MN 22: ಹಾವಿನ ಉಪಮೆ ಸುತ್ತ-ಡಾ|| ಜೆ. ಶ್ರೀನಿವಾಸಮೂರ್ತಿ</title>
</head>

<body>
  <article id='mn22' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ಉಪಮಾನಗಳ ವರ್ಗ
        </li>
      </ul>
      <h1 class='sutta-title'>22. ಹಾವಿನ ಉಪಮೆ ಸುತ್ತ</h1>
    </header>

    <h2>1. ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ* ಅರಿಟ್ಠನೆಂಬ ಭಿಕ್ಷುವಿನ ಕಥೆ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span>248 ಒಂದುಸಲ ಭಗವಾನರು ಶ್ರಾವಸ್ಥಿಯ ಜೇತವನದಲ್ಲಿನ ಅನಾಥಪಿಂಡಿಕನ ವಿಹಾರದಲ್ಲಿ ತಂಗಿದ್ದರು. ಆ ಸಮಯದಲ್ಲಿ ಆರಿಟ್ಠನೆಂಬ, ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ, ಭಿಕ್ಷುವಿಗೆ ಈ ರೀತಿ ಪಾಪಮಯ ದೃಷ್ಟಿಯು ಉಂಟಾಯಿತು. ಭಗವಾನರು ಉಪದೇಶಿಸಿದ್ದರಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂಬುದಾಗಿ ನಾನು ತಿಳಿದಿದ್ದೇನೆ249 ಎಂದು. ಅನೇಕ ಭಿಕ್ಷುಗಳು ಕೇಳಿಕೊಂಡರು- ಅರಿಟ್ಠನೆಂಬ, ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವಿಗೆ ಈ ರೀತಿ ಪಾಪಮಯ ದೃಷ್ಟಿ ಉಂಟಾಗಿದೆಯಂತೆ- ಭೋಧಿಸಿದ ಧರ್ಮಗಳಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂಬುದಾಗಿ ನಾನು ತಿಳಿದಿದ್ದೇನೆ ಎಂದು. ಆಗ ಆ ಭಿಕ್ಷುವು ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷು ಎಲ್ಲಿದ್ದಾನೋ ಅಲ್ಲಿಗೆ ಹೋದನು. ಅಲ್ಲಿ ಹೋಗಿ ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವಿಗೆ ಹೀಗೆಂದರು- ನಿಜವೇನು, ಆಯುಷ್ಮಂತನಾದ ಅರಿಟ್ಠ, ನಿನಗೆ ಈ ರೀತಿ ಪಾಪಮಯ ದೃಷ್ಟಿ ಉಂಟಾಗಿದೆಯಂತೆ ಭೋಧಿಸಿದ ಧರ್ಮಗಳಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂಬುದಾಗಿ ಭಗವಾನರು ಉಪದೇಶಿಸಿದ ಧರ್ಮವನ್ನು ನಾನು ತಿಳಿದಿದ್ದೇನೆ ಎಂದು (ಹೇಳುವೆಯಂತೆ).</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಹೌದು ಹೀಗೆಯೇ ಆಯುಷ್ಮಂತರೇ ಭೋಧಿಸಿದ ಧರ್ಮಗಳಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂಬುದಾಗಿ ನಾನು ತಿಳಿದಿದ್ದೇನೆ ಎಂದು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಆಗ ಆ ಭಿಕ್ಷುಗಳೂ ಕೂಡ ಅರಿಟ್ಠನೆಂಬ, ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವಿಗೆ ಈ ರೀತಿ ಪಾಪಮಯ ದೃಷ್ಟಿಯಿಂದ ಹೊರಗೆಳೆಯುವ ಇಚ್ಛೆಯಿಂದ ಹೀಗೆ ಚಚರ್ೆಯಲ್ಲಿ ತೊಡಗಿಸಿದರು, ಪ್ರಶ್ನೆಗಳನ್ನು ಹಾಕಿದರು, ವಿಚಾರ ಮಾಡಿದರು - ಆಯುಷ್ಮಂತನಾದ ಅರಿಟ್ಠ, ಹೀಗನ್ನಬೇಡ, ಭಗವಾನರನ್ನು ತಪ್ಪಾಗಿ ನಿರೂಪಿಸಬೇಡ, ಭಗವಾನರನ್ನು ತಪ್ಪಾಗಿ ನಿರೂಪಿಸುವುದು ಸಾಧುವಲ್ಲ, ಭಗವಾನರು ಹೀಗೆ ಹೇಳುವವರಲ್ಲ. ಆಯುಷ್ಮಂತ ಅರಿಟ್ಠ, ಅನೇಕ ವಿಧಾನಗಳಿಂದ ವಿಘ್ನಕಾರಕ ಧರ್ಮಗಳನ್ನು ವಿಘ್ನಕಾರಿಗಳೆಂದು ಭಗವಾನರು ಹೇಳಿದ್ದಾರೆ. ಅವುಗಳನ್ನು ಬೆನ್ನು ಹತ್ತಿದಾಗ ಅವು ನಿನಗೆ ಖಚಿತವಾಗಿ ವಿಘ್ನಕಾರಿಯಾಗುತ್ತವೆ. ಪ್ರಸನ್ನವಲ್ಲದ ಕಾಮಸುಖಗಳು ಅತಿ ದುಃಖಕಾರಿ ಅತಿ ಹತಾಶಕಾರಿ ಇದರಲ್ಲಿ ಎಂಥ ಅಪಾಯ ಇದೆ ಎಂದು ಭಗವಾನರು ಹೇಳಿದ್ದಾರೆ. ಮೂಳೆಗಳ ಹಂದರದ ಹಾಗೆ ಕಾಮ ಎಂದು ಭಗವಾನರು ಹೇಳಿದ್ದಾರೆ. ಮಾಂಸದ ಮುದ್ದೆಯ ಹಾಗೆ ಕಾಮ ಎಂದು ಭಗವಾನರು ಹೇಳಿದ್ದಾರೆ.. ಪಂಜಿನ ಹಾಗೆ... ಕೆಂಡದ ಹೊಂಡದ ಹಾಗೆ... ಕನಸಿನ ಹಾಗೆ... ಸಾಲದ ಹಾಗೆ... ಮರದಲ್ಲೇ ಇರುವ ಹಣ್ಣಿನ ಹಾಗೆ... ಕಟುಕನ ಮನೆಯ ಹಾಗೆ... ಹರಿತವಾದ ಶೂಲದ ಹಾಗೆ... ಹಾವಿನ ಹೆಡೆಯ ಹಾಗೆ ಕಾಮ. ಬಹು ದುಃಖಕಾರಿ ಅತಿ ಹತಾಶಕಾರಿ ಇದರಲ್ಲಿ ಎಂಥ ಅಪಾಯ ಇದೆಯೋ ಎಂಬುದಾಗಿ ಭಗವಾನರು ಹೇಳಿದ್ದಾರೆ ಎಂದು.250 ಹೀಗೆ ಭಿಕ್ಷುಗಳು ಚಚರ್ೆಗೆ ತೊಡಗಿದಾಗ, ಪ್ರಶ್ನೆ ಹಾಕಿದಾಗ ವಿಚಾರ ಮಾಡಿದಾಗ ಕೂಡ ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವು ಅದೇ ಪಾಪಮಯ ದೃಷ್ಟಿಗೆ ಇನ್ನೂ ಹಠದಿಂದ ನಂಬಿಕೊಂಡು ಅಂಟಿಕೊಂಡಿದ್ದನು. ಹೌದು ಆಯುಷ್ಮಂತರೇ, ಭಗವಾನರ ಬೋಧನೆ ಕೇಳಿದ್ದೇನೆ, ಯಾವ (ಕಾಮ) ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂಬುದಾಗಿ ಧರ್ಮವನ್ನು ನಾನು ತಿಳಿದಿದ್ದೇನೆ ಎಂದು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>2. ಯಾವಾಗ ಆ ಭಿಕ್ಷುವು ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವನ್ನು ಚಚರ್ೆಯಲ್ಲಿ ಆಗ್ರಹಪಡಿಸಿಯೂ, ಪಾಪಮಯ ದೃಷ್ಟಿಯಿಂದ ಹೊರಗೆಳೆಯಲು ಆಗಲಿಲ್ಲವೋ, ಅನಂತರ ಆ ಭಿಕ್ಷುಗಳು ಭಗವಾನರಿದ್ದಲ್ಲಿಗೆ ಹೋದರು; ಅಲ್ಲಿ ಹೋಗಿ ಭಗವಾನರಿಗೆ ಅಭಿವಂದಿಸಿ ಒಂದುಕಡೆಗೆ ಕುಳಿತರು. ಒಂದುಕಡೆ ಕುಳಿತ ಆ ಭಿಕ್ಷುಗಳು ಭಗವಾನರಿಗೆ ಹೀಗೆ ಹೇಳಿದರು- ಭಂತೇ, ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ, ಭಿಕ್ಷುವಿಗೆ ಈ ರೀತಿ ಪಾಪಮಯ ದೃಷ್ಟಿ ಉಂಟಾಗಿದೆಯಂತೆ. ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂದು. ಆನಂತರ ಭಂತೇ, ನಾವು ಆ ಆರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವು ಎಲ್ಲಿದ್ದನೋ ಅಲ್ಲಿಗೆ ಹೋದೆವು. ಅಲ್ಲಿ ಹೋಗಿ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವನ್ನು ಹೀಗೆ ಕೇಳಿದೆವು- ನಿಜವೇನು ಆಯುಷ್ಮಂತನಾದ ಅರಿಟ್ಠ, ನಿನಗೆ ಈ ರೀತಿ ಪಾಪಮಯ ದೃಷ್ಟಿ ಉಂಟಾಗಿದೆಯಂತೆ... ಎಂದು. ಹೀಗೆ ಹೇಳಿದಾಗ ಭಂತೆ, ಅರಿಟ್ಠನೆಂಬ ಹಿಂದೆ (ಆ) ಭಿಕ್ಷುವು ನಮಗೆ ಹೀಗೆ ಹೇಳಿದನು- ಹೌದು, ಹೀಗೆಯೇ ಆಯುಷ್ಮಂತರೇ, ಭೋಧಿಸಿದ ಧರ್ಮಗಳಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂದು ನಾನು ತಿಳಿದಿದ್ದೇನೆ ಎಂದು ಹೇಳಿದ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಆಗ ಭಂತೆ, ನಾವು ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವನ್ನು ಈ ಪಾಪಮಯ ದೃಷ್ಟಿಯಿಂದ ಹೊರಗೆಳೆಯುವ ಇಚ್ಛೆಯಿಂದ ಹೀಗೆ ಚಚರ್ೆಯಲ್ಲಿ ತೊಡಗಿದೆವು, ಪ್ರಶ್ನೆಗಳನ್ನು ಹಾಕಿದೆವು, ವಿಚಾರ ಮಾಡಿದೆವು... ಎಂದು. ಹೀಗೆ ನಮ್ಮಿಂದ ಚಚರ್ೆಗೆ ತೊಡಗಿದಾಗ ಪ್ರಶ್ನೆ ಹಾಕಿದಾಗ ವಿಚಾರ ಮಾಡಿದಾಗಲೂ ಕೂಡ ಅರಿಟ್ಠನೆಂಬ ಹಿಂದೆ ರಣಹಿದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವು ಅದೇ ಪಾಪಮಯ ದೃಷ್ಟಿಗೆ ಇನ್ನೂ ಹಠದಿಂದ ನಂಬಿಕೊಂಡು ಅಂಟಿಕೊಂಡನು- ಹೌದು, ಹೀಗೆಯೇ ಆಯುಷ್ಮಂತರೇ, ಭೋಧಿಸಿದ ಧರ್ಮಗಳಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂದು. ಭಂತೇ, ನಾವು ಅರಿಟ್ಠನೆಂಬ ರಣಹದ್ದಿನ ಬೇಟೆಗಾರನಾಗಿದ್ದ ಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವನ್ನು ಈ ಪಾಪಮಯ ದೃಷ್ಟಿಯಿಂದ ಹೊರಗೆಳೆಯಲು ಆಗಲಿಲ್ಲ. ಆದ್ದರಿಂದ ನಾವು ಭಗವಾನರಿಗೆ ಈ ವಿಷಯವನ್ನು ನಿವೇದಿಸುತ್ತಿದ್ದೇವೆ ಎಂದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>3. ಆಗ ಭಗವಾನರು ಒಬ್ಬ ಭಿಕ್ಷುವನ್ನು ಕರೆದರು- ಭಿಕ್ಷು ಬಾ, ನೀನು ನನ್ನ ಮಾತಿನ ಮೇರೆಗೆ ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವನ್ನು ಕರೆ- ಆಯುಷ್ಮಂತ ಅರಿಟ್ಠ, ಶಾಸ್ತರು ನಿನ್ನನ್ನು ಕರೆಯುತ್ತಿದ್ದಾರೆ ಎಂದು. ಹಾಗೆಯೇ ಆಗಲಿ ಭಂತೇ ಎಂದು ಆ ಭಿಕ್ಷುವು ಭಗವಾನರಿಗೆ ಉತ್ತರಿಸಿ ಅರಿಟ್ಠನೆಂಬ ಭಿಕ್ಷುವಿದ್ದಲ್ಲಿಗೆ ಹೋದನು. ಅಲ್ಲಿ ಹೋಗಿ ಅರಿಟ್ಠನೆಂಬ ಭಿಕ್ಷುವನ್ನು ಕುರಿತು ಹೀಗೆ ಹೇಳಿದನು- ಆಯುಷ್ಮಂತ ಅರಿಟ್ಠ, ಶಾಸ್ತರು ನಿನ್ನನ್ನು ಕರೆಯುತ್ತಿದ್ದಾರೆ ಎಂದು. ಹಾಗೆಯೇ ಆಗಲಿ ಆಯುಷ್ಮಂತನೇ ಎಂದು ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷು ಅರಿಟ್ಠನು ಆ ಭಿಕ್ಷುವಿಗೆ ಉತ್ತರಿಸಿ ಭಗವಾನರಿದ್ದಲ್ಲಿಗೆ ಬಂದನು. ಅಲ್ಲಿ ಹತ್ತಿರ ಹೋಗಿ ಭಗವಾನರನ್ನು ಅಭಿವಂದಿಸಿ ಒಂದುಕಡೆ ಕುಳಿತನು. ಒಂದುಕಡೆ ಕುಳಿತಿದ್ದ... ಅರಿಟ್ಠನೆಂಬ ಭಿಕ್ಷುವಿಗೆ ಭಗವಾನರು ಹೀಗೆ ಹೇಳಿದರು- ನಿಜವೇನಯ್ಯ ಅರಿಟ್ಠ, ನಿನಗೆ ಈ ರೀತಿ ಪಾಪಮಯ ದೃಷ್ಟಿ ಉಂಟಾಗಿದೆಯಂತೆ. ಬುದ್ಧರ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಗಳೆಂದು ಉಪದೇಶಿಸಿದ್ದಾರೋ ಅವುಗಳನ್ನು ಬೆನ್ನುಹತ್ತಿದಾಗಲೂ ಅವು ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂಬುದಾಗಿ ನಾನು ಭಗವಾನರು ಉಪದೇಶಿಸಿದ ಧರ್ಮವನ್ನು ತಿಳಿದಿದ್ದೇನೆ? ಎಂದು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಹೌದು ಹೀಗೆಯೇ ಭಂತೇ, ಭೋಧಿಸಿದ ಧರ್ಮಗಳಲ್ಲಿ ಯಾವ ಧರ್ಮಗಳನ್ನು ಭಗವಾನರು ವಿಘ್ನಕಾರಿಯೆಂದು ಉಪದೇಶಿಸಿದ್ದಾರೋ ಆ (ಕಾಮ) ಧರ್ಮಗಳನ್ನು ಬೆನ್ನು ಹತ್ತಿದಾಗಲೂ ವಿಘ್ನಕಾರಿಯಾಗಲು ಸಾಧ್ಯವಿಲ್ಲ ಎಂದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಮೂರ್ಖ ಮನುಷ್ಯ, ನಾನು ಯಾರಿಗೆ ತಾನೆ ಹೀಗೆ ಧರ್ಮವನ್ನು ಉಪದೇಶಿಸಿದ್ದನ್ನು ನೀನು ಕೇಳಿದ್ದೀಯ? ಮೂರ್ಖ ಮನುಷ್ಯ, ಅನೇಕ ವಿಧದಿಂದ ನಾನು ವಿಘ್ನಕಾರಕ ಧರ್ಮಗಳನ್ನು ವಿಘ್ನಕಾರಿಗಳೆಂದು ಹೇಳಿಲ್ಲವೇ? ಮತ್ತು ಅವುಗಳನ್ನು ಬೆನ್ನು ಹತ್ತಿದಾಗ ಅವುಗಳು ವಿಘ್ನಕಾರಿಯಾಗಲು ಸಾಧ್ಯ. ಅಲ್ಪತೃಪ್ತಿಯ ಕಾಮ ಸುಖಗಳು ಅತಿ ದುಃಖಕಾರಿ, ಅತಿ ಹತಾಶಕಾರಿ. ಅವುಗಳಲ್ಲಿ ಎಂಥಾ ಅಪಾಯ ಇದೆಯೋ, ಮೂಳೆಗಳ ಹಂದರದ ಹಾಗೆ ಕಾಮ ಎಂದು. ಮಾಂಸದ ಮುದ್ದೆಯ ಹಾಗೆ ಕಾಮ, ಪಂಜಿನ ಹಾಗೆ, ಕೆಂಡದ ಹೊಂಡದ ಹಾಗೆ, ಕನಸಿನ ಹಾಗೆ, ಎರವಲಿನ ಹಾಗೆ, ಮರದಲ್ಲೇ ಇರುವ ಹಣ್ಣಿನ ಹಾಗೆ... ಕಟುಕನ ಮನೆಯ ಹಾಗೆ ಕಾಮ ಎಂದು ಹೇಳಿದೆ... ಹರಿತವಾದ ಶೂಲದ ಹಾಗೆ ಕಾಮ... ಹಾವಿನ ಹೆಡೆಯ ಹಾಗೆ ಕಾಮ ಬಹು ದುಃಖಕಾರಿ ಅತಿ ಹತಾಶಕಾರಿ. ಇವುಗಳಲ್ಲಿ ಎಂಥ ಅಪಾಯ ಇದೆಯೋ ಎಂದು ನಾನು ಹೇಳಿದ್ದೇನೆ. ಆದರೂ ನೀನು ಮೂರ್ಖ ಮನುಷ್ಯ, ಸ್ವತಃ ತಪ್ಪಾಗಿ ಗ್ರಹಿಸಿ ನಮ್ಮನ್ನೇ ತಪ್ಪಾಗಿ ನಿರೂಪಿಸುತ್ತೀಯ, ಸ್ವತಃ ತನ್ನನ್ನು ಹಾಳು ಹಾಡಿಕೊಳ್ಳುತ್ತೀಯ, ಬಹಳ ಅಪುಣ್ಯ (ಪಾಪ)ವನ್ನು ಬೆಳೆಸುತ್ತಿದ್ದೀಯ. ಮೂರ್ಖ ಮನುಷ್ಯ, ಅದು ನಿನಗೆ ದೀರ್ಘಕಾಲ ಅಹಿತವೂ ದುಃಖರಕವೂ ಆಗುತ್ತದೆ ಎಂದು.251</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ಆ ಭಗವಾನರು ಆ ಭಿಕ್ಷುಗಳನ್ನು ಕರೆದರು- ನೀವು ಏನೆಂದುಕೊಂಡಿದ್ದೀರಿ ಭಿಕ್ಷುಗಳೇ, ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಅರಿಟ್ಠ ಭಿಕ್ಷುವು ಈ ಧರ್ಮವಿನಯದಲ್ಲಿ ಒಂದಿಷ್ಟಾದರೂ ಬೆಂದಿದ್ದಾನೆಯೆ? ಎಂದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಅದು ಹೇಗೆ ಸಾಧ್ಯ ಭಂತೇ, ಇಲ್ಲವೇ ಇಲ್ಲ ಭಂತೇ ಎಂದು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಹೀಗೆ ಹೇಳಿದಾಗ ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವು ಸುಮ್ಮನಾಗಿ ಮಂಕಾಗಿ ಭುಜ ಇಳಿಬಿಟ್ಟು, ಮುಖ ಕೆಳಗೆ ಹಾಕಿ, ತಳಮಳಗೊಂಡು, ಅಪ್ರತಿಭನಾಗಿ ಕುಳಿತನು. ಆಗ ಭಗವಾನರು ಆ ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷು ಸುಮ್ಮನಾಗಿ ಮಂಕಾಗಿ ಭುಜ ಇಳಿಬಿಟ್ಟು, ಮುಖ ಕೆಳಗೆ ಹಾಕಿ, ತಳಮಳಗೊಂಡು, ಅಪ್ರತಿಭವಾಗಿರುವುದನ್ನು ತಿಳಿದು ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವಿಗೆ ಹೀಗೆ ಹೇಳಿದರು- ಮೂರ್ಖ ಮನುಷ್ಯ, ನೀನು ಈ ನಿನ್ನದೇ ಆದ ಪಾಪಮಯ ದೃಷ್ಟಿಯಲ್ಲಿ ಗುರುತಿಸಲ್ಪಡುತ್ತೀಯೆ, ಇಲ್ಲಿ ನಾನು ಭಿಕ್ಷುಗಳನ್ನು ಮತ್ತೆ ಪ್ರಶ್ನಿಸುತ್ತೇನೆ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>4. ಆಗ ಭಗವಾನರು ಭಿಕ್ಷುಗಳನ್ನು ಕರೆದರು- ಭಿಕ್ಷುಗಳೇ, ಅರಿಟ್ಠನೆಂಬ ಹಿಂದೆ ರಣಹದ್ದಿನ ಬೇಟೆಗಾರನಾಗಿದ್ದ ಭಿಕ್ಷುವು ತನ್ನ ತಪ್ಪು ಗ್ರಹಿಕೆಯಿಂದ ನಮ್ಮನ್ನು ತಪ್ಪಾಗಿ ನಿರೂಪಿಸಿ ತನ್ನನ್ನು ಹಾಳುಗೆಡವಿಕೊಂಡಿದ್ದಾನೆ, ಅತಿಯಾದ ಪಾಪವನ್ನು ಬೆಳೆಸಿಕೊಂಡಿದ್ದಾನೆ. ಇದೇ ರೀತಿಯಲ್ಲಿ (ನನ್ನಿಂದ) ಉಪದೇಶಿಸಿದ ಧರ್ಮವನ್ನು ನೀವೂ ಸಹ ತಿಳಿದಿದ್ದೀರಾ?</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಹೀಗಲ್ಲ ಭಂತೇ! ಭಂತೇ, ಅನೇಕ ವಿಧಾನಗಳಿಂದ ವಿಘ್ನಕಾರಕ ಧರ್ಮಗಳನ್ನು ವಿಘ್ನಕಾರಿಗಳೆಂದು ಭಗವಾನರು ಹೇಳಿದ್ದಾರೆ. ಅವುಗಳನ್ನು ಬೆನ್ನು ಹತ್ತಿದಾಗ ಅವು ಖಚಿತವಾಗಿ ವಿಘ್ನಕಾರಿಯಾಗುತ್ತವೆ. ಅಲ್ಪ ತೃಪ್ತಿಯ ಕಾಮಸುಖಗಳು, ಅತಿ ದುಃಖಕಾರಿ ಅತಿ ಹತಾಶಕಾರಿ. ಇವುಗಳಲ್ಲಿ ಎಂಥಾ ಅಪಾಯ ಇದೆಯೋ ಎಂದು ಭಗವಾನರು ಹೇಳಿದ್ದಾರೆ. ಮೊಳೆಗಳ ಹಂದರದ ಹಾಗೆ ಕಾಮ ಎಂದು ಭಗವಾನರು ಹೇಳಿದ್ದಾರೆ... ಹಾವಿನ ಹೆಡೆಯ ಹಾಗೆ ಕಾಮ ಬಹು ದುಃಖಕಾರಿ, ಅತಿ ಹತಾಶಾಕಾರಿ ಅವುಗಳಲ್ಲಿ ಎಂಥ ಅಪಾಯ ಇದೆಯೋ ಎಂಬುದಾಗಿ ಭಗವಾನರು ಹೇಳಿದ್ದಾರೆ ಎಂದು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಚೆನ್ನಾಗಿದೆ, ಚೆನ್ನಾಗಿದೆ ಭಿಕ್ಷುಗಳೇ! ಭಿಕ್ಷುಗಳೇ, ಹೀಗೆ ಉಪದೇಶಿಸಿದ ಧರ್ಮವನ್ನು ನೀವು ಚೆನ್ನಾಗಿ ತಿಳಿದಿದ್ದೀರಿ. ಭಿಕ್ಷುಗಳೇ, ಅನೇಕ ವಿಧಾನಗಳಿಂದ ವಿಘ್ನಕಾರಕ ಧರ್ಮಗಳನ್ನು ವಿಘ್ನಕಾರಿಗಳೆಂದು ನಾನು ಹೇಳಿದ್ದೇನೆ. ಅವುಗಳನ್ನು ಬೆನ್ನು ಹತ್ತಿದಾಗ ಅವು ಖಚಿತವಾಗಿ ವಿಘ್ನಕಾರಿಯಾಗಲು ಸಾಧ್ಯವಿದೆ. ಅಲ್ಪತೃಪ್ತಿಯ ಕಾಮಸುಖಗಳು, ಅತಿ ದುಃಖಕಾರಿ ಅತಿ ಹತಾಶಕಾರಿ. ಅವುಗಳಲ್ಲಿ ಎಂಥ ಅಪಾಯ ಇದೆಯೋ ಎಂದು ನಾನು ಹೇಳಿದ್ದೇನೆ. ಮೂಳೆಗಳ ಹಂದರದ ಹಾಗೆ ಕಾಮ... ಹಾವಿನ ಹೆಡೆಯ ಹಾಗೆ ಕಾಮ, ಬಹು ದುಃಖಕಾರಿ, ಅತಿ ಹತಾಶಕಾರಿ. ಇದರಲ್ಲಿ ಎಂಥ ಅಪಾಯ ಇದೆಯೋ ಎಂದು ನಾನು ಹೇಳಿದ್ದೇನೆ. ಇಷ್ಟಾದರೂ ಕೂಡ ಈ ಅರಿಟ್ಠನೆಂಬ ಹಿಂದೆ ರಣಹದ್ದು ಬೇಟೆಗಾರನಾಗಿದ್ದ ಭಿಕ್ಷುವು ತನ್ನ ತಪ್ಪು ಗ್ರಹಿಕೆಯಿಂದ ನಮ್ಮನ್ನು ಕೂಡ ತಪ್ಪಾಗಿ ನಿರೂಪಿಸುತ್ತಾನೆ. ತನ್ನನ್ನು ಕೂಡ ಹಾಳುಗೆಡವಿಕೊಳ್ಳುತ್ತಾನೆ. ಬಹಳ ಪಾಪವನ್ನು ಗಳಿಸುತ್ತಾನೆ. ಅದು ಬಹಳ ಕಾಲ ಆ ಮೂರ್ಖ ಮನುಷ್ಯನಿಗೆ ಅಹಿತವನ್ನು ದುಃಖವನ್ನು ಉಂಟುಮಾಡುತ್ತದೆ. ಭಿಕ್ಷುಗಳೇ, ಖಂಡಿತವಾಗಿಯೂ ಅವನು ಕಾಮಗಳಿಲ್ಲದೆ, ಕಾಮದ ಗುರುತೂ ಇಲ್ಲದೆ ಕಾಮದ ಯೋಚನೆಗಳಿಲ್ಲದೆ ಕಾಮದಲ್ಲಿ ತೊಡಗುತ್ತಾನೆ ಎಂಬ ಸ್ಥಿತಿ ಸಾಧ್ಯವೇ ಇಲ್ಲ.252</p>
    <h2>2. ತಪ್ಪು ಗ್ರಹಿಕೆಯ ಧರ್ಮ ದುಃಖಕ್ಕೊಯ್ಯುತ್ತದೆ</h2>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>5. ಇಲ್ಲಿ ಭಿಕ್ಷುಗಳೇ, ಯಾರೋ ಒಬ್ಬ ಮೂರ್ಖ ಮನುಷ್ಯ ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ- ಸುತ್ತ (ಗದ್ಯ ಸೂತ್ರಗಳು) ಗೇಯ್ಯ (ಗದ್ಯ ಮತ್ತು ಪದ್ಯ)ಗಳು, ವೆಯ್ಯಾಕರಣ (ವ್ಯಾಖ್ಯಾನಗಳು) ಗಾಥ (ಗಾದೆಗಳು) ಉದಾನ (ಸ್ಫೂರ್ತಿ ದಾಯಕ ಉಕ್ತಿಗಳು) ಇತಿವುತ್ತಕ (ಇತಿ ವೃತ್ತಗಳು) ಎಂಬ ಆ ಧರ್ಮಗಳಲ್ಲಿ ವಿದ್ವಾಂಸನಾದರೂ ಕೂಡ ಅವನು ಪ್ರಜ್ಞೆಯಿಂದ ಅರ್ಥವನ್ನು ಪರೀಕ್ಷಿಸುವುದಿಲ್ಲ. ಅವನು ಆ ಧರ್ಮಗಳ ಅರ್ಥವನ್ನು ವಿದ್ವಾಂಸನಾದರೂ ಕೂಡ ಪ್ರಜ್ಞೆಯಿಂದ ಪರೀಕ್ಷಿಸದೇ ಇರುವುದರಿಂದ, ಅಚ್ಚ ಅರಿವಿನ ಆನಂದ ಪಡೆಯುವುದಿಲ್ಲ. ಅವನು ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ. ಟೀಕಿಸುವ ಪ್ರಯೋಜನಕ್ಕೋಸ್ಕರ, ಸೋಗಿನ ವಾದದ ಪ್ರಯೋಜನಕ್ಕೋಸ್ಕರ, ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ. ಯಾವುದಕ್ಕಾಗಿ ಆ ಧರ್ಮವಿದೆಯೋ ಆ ಅರ್ಥ ಅವನ ಅನುಭವಕ್ಕೆ ಬರುವುದಿಲ್ಲ. ಆ ಧರ್ಮಗಳ ತಪ್ಪು ಗ್ರಹಿಕೆಯಿಂದ ಅವನಿಗೆ ದೀರ್ಘಕಾಲ ಅಹಿತ ಮತ್ತು ದುಃಖಗಳು ಎಡೆಯಾಗುತ್ತವೆ.253 ಅದಕ್ಕೇನು ಕಾರಣ? ಭಿಕ್ಷುಗಳೇ, ಧರ್ಮಗಳ ತಪ್ಪು ಗ್ರಹಿಕೆ.</p>
    <h2>ಹಾವನ್ನು ಹಿಡಿಯುವ ಉಪಮೆ</h2>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಉದಾಹರಣೆಗೆ ಭಿಕ್ಷುಗಳೇ, ವ್ಯಕ್ತಿಯು ಹಾವನ್ನು ಬಯಸುವವನಾಗಿ, ಹಾವನ್ನು ಬೆನ್ನಟ್ಟುವವನಾಗಿ, ಹಾವನ್ನು ಹುಡುಕುವವನಾಗಿ, ನಡೆಯುತ್ತಿದ್ದಾನೆ. ಅವನು ದೊಡ್ಡ ಹಾವನ್ನು ನೋಡಿಯಾನು. ಅವನು ಆ ಹಾವನ್ನು ಬಾಲದ ಕಡೆಯಲ್ಲಾಗಲೀ ಅಥವಾ ಮಧ್ಯದಲ್ಲಾಗಲೀ ಹಿಡಿದಾನು. ಅವನು ಹಿಡಿದ ಆ ಹಾವು ಅವನ ಕೈಗೆ ಸುತ್ತಿಕೊಂಡು ಕೈಗಾಗಲೀ ಅಥವಾ ರಟ್ಟೆಗಾಗಲೀ ಅಥವಾ ದೇಹದ ಯಾವುದಾದರೊಂದು ಕಡೆಗೆ ಕಡಿದೀತು, ಅವನು ಆ ಕಾರಣದಿಂದ ಮರಣವನ್ನು ಹೊಂದಿಯಾನು ಅಥವಾ ಮರಣೋನ್ಮುಖವಾದ ದುಃಖವನ್ನು ಹೊಂದಿಯಾನು. ಅದಕ್ಕೇನು ಕಾರಣ? ಭಿಕ್ಷುಗಳೇ, ಹಾವನ್ನು ತಪ್ಪಾಗಿ ಹಿಡಿದದ್ದು. ಹೀಗೆಯೇ ಭಿಕ್ಷುಗಳೇ, ಇಲ್ಲಿ ಒಬ್ಬಾನೊಬ್ಬ ಮೂರ್ಖ ಮನುಷ್ಯನು ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ- ಸುತ್ತಗೇಯ್ಯ, ವೆಯ್ಯಾಕರಣ, ಗಾಥ, ಉದಾನ, ಇತಿವುತ್ತಕ, ಜಾತಕ, ಅಬ್ಭುತ ಧಮ್ಮ, ವೇದಲ್ಲ ಎಂದು ಆ ಧರ್ಮಗಳಲ್ಲಿ ವಿದ್ವಾಂಸನಾದರೂ ಕೂಡ ಅವನು ಪ್ರಜ್ಞೆಯಿಂದ ಅರ್ಥವನ್ನು ಪರೀಕ್ಷಿಸುವುದಿಲ್ಲ, ಅವನು ವಿದ್ವಾಂಸನಾದರೂ ಕೂಡ ಆ ಧರ್ಮಗಳ ಅರ್ಥವನ್ನು ಪ್ರಜ್ಞೆಯಿಂದ ಪರೀಕ್ಷಿಸದೆ ಇರುವುದರಿಂದ ಅಚ್ಚ ಅರಿವಿನ ಆನಂದ ಪಡೆಯುವುದಿಲ್ಲ. ಅವನು ಟೀಕಿಸುವ ಪ್ರಯೋಜನಕ್ಕೋಸ್ಕರ, ಸೋಗಿನ ವಾದದ ಪ್ರಯೋಜನಕ್ಕೋಸ್ಕರ, ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ. ಯಾವುದಕ್ಕೋಸ್ಕರ ಆ ಧರ್ಮದಲ್ಲಿ ವಿದ್ವತ್ತಿದೆಯೋ ಆ ಅರ್ಥ ಅವನ ಅನುಭವಕ್ಕೆ ಬರುವುದಿಲ್ಲ. ಆ ಧರ್ಮಗಳ ತಪ್ಪು ಗ್ರಹಿಕೆಯಿಂದ ಅವನು ದೀರ್ಘಕಾಲ ಅಹಿತ ಮತ್ತು ದುಃಖಗಳಿಗೆ ಪಕ್ಕಾಗುತ್ತಾನೆ, ಅದಕ್ಕೇನು ಕಾರಣ? ಭಿಕ್ಷುಗಳೇ, ಧರ್ಮಗಳ ತಪ್ಪು ಗ್ರಹಿಕೆ.</p>
    <h2>3. ಸರಿಯಾದ ಗ್ರಹಿಕೆಯ ಧರ್ಮ ಸುಖಕ್ಕೊಯ್ಯುತ್ತದೆ</h2>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>6. ಆದರೆ ಇಲ್ಲಿ ಭಿಕ್ಷುಗಳೇ, ಒಬ್ಬ ಕುಲಪುತ್ರನು ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ. ಸುತ್ತ, ಗೇಯ್ಯ, ವೆಯ್ಯಾಕರಣ, ಗಾಥ, ಉದಾನ, ಇತಿವುತ್ತಕ, ಜಾತಕ, ಅಬ್ಭುತ ಧಮ್ಮ. ವೇದಲ್ಲ (ಎಲ್ಲದರಲ್ಲಿ) ಅವನು ಆ ಧರ್ಮಗಳಲ್ಲಿ ವಿದ್ವಾಂಸನಾಗಿ ಪ್ರಜ್ಞೆಯಿಂದ ಆ ಧರ್ಮಗಳ ಅರ್ಥವನ್ನು ಪರೀಕ್ಷಿಸುತ್ತಾನೆ. ಅವನು ಆ ಧರ್ಮಗಳ ಅರ್ಥವನ್ನು ಪ್ರಜ್ಞೆಯಿಂದ ಪರೀಕ್ಷಿಸುವುದರಿಂದ ಅಚ್ಚ ಅರಿವಿನ ಆನಂದ ಪಡೆಯುತ್ತಾನೆ. ಅವನು ಧರ್ಮದಲ್ಲಿ ವಿದ್ವಾಂಸನಗುತ್ತಾನೆ- ಟೀಕಿಸುವ ಪ್ರಯೋಜನಕ್ಕಾಗಿಯಲ್ಲ, ಸೋಗಿನ ಪ್ರಯೋಜನಕ್ಕಾಗಿಯಲ್ಲ, ಯಾವುದಕ್ಕಾಗಿ ಧರ್ಮದಲ್ಲಿ ವಿದ್ವತ್ತಿದೆಯೋ ಆ ಅರ್ಥ ಅವನ ಅನುಭವಕ್ಕೆ ಬರುತ್ತದೆ. ಆ ಧರ್ಮಗಳ ಸರಿಯಾದ ಗ್ರಹಿಕೆ ಅವನನ್ನು ದೀರ್ಘಕಾಲ ಹಿತ ಮತ್ತು ಸುಖಗಳಿಗೆ ಒಯ್ಯುತ್ತವೆ. ಅದಕ್ಕೇನು ಕಾರಣ? ಭಿಕ್ಷುಗಳೇ, ಧರ್ಮಗಳ ಸರಿಯಾದ ಗ್ರಹಿಕೆ.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ಹಾವನ್ನು ಹಿಡಿಯುವ ಉಪಮೆ</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಉದಾಹರಣೆಗೆ ಭಿಕ್ಷುಗಳೇ, ಒಬ್ಬ ವ್ಯಕ್ತಿಯು ಹಾವನ್ನು ಬಯಸುವವನಾಗಿ, ಹಾವನ್ನು ಬೆನ್ನಟ್ಟುವವನಾಗಿ, ಹಾವನ್ನು ಹುಡುಕುವವನಾಗಿ ನಡೆಯುತ್ತಿದ್ದಾನೆ. ಅವನು ದೊಡ್ಡ ಹಾವನ್ನು ನೋಡಿಯಾನು. ಅವನು ಅಜಪಾದದಂಡದಿಂದ* ಸರಿಯಾಗಿ ನಿಗ್ರಹಿಸುವಂತೆ ಹಿಡಿದಾನು. ಅಜಪಾದ ದಂಡದಿಂದ ಸರಿಯಾಗಿ ನಿಗ್ರಹಿಸುವಂತೆ ತಲೆಯನ್ನು ಬಿಗಿ(ಸರಿ)ಯಾಗಿ ಹಿಡಿದಾನು; ಆದರೂ ಸಹ ಭಿಕ್ಷುಗಳೇ, ಆ ಹಾವು ಆ ವ್ಯಕ್ತಿಯ ಕೈಗಾಗಲೀ ಅಥವಾ ರಟ್ಟೆಗಾಗಲೀ ಅಥವಾ ದೇಹದ ಯಾವುದಾದರೊಂದು ಕಡೆಗೆ (ಸುರುಳಿ) ಸುತ್ತಿಕೊಂಡರೂ ಕೂಡ, ಆಗ ಅವನು ಆ ಕಾರಣದಿಂದ ಮರಣವನ್ನಾಗಲೀ ಅಥವಾ ಮರಣೋನ್ಮುಖವಾದ ದುಃಖವನ್ನಾಗಲೀ ಹೊಂದುವುದಿಲ್ಲ. ಅದಕ್ಕೇನು ಕಾರಣ? ಭಿಕ್ಷುಗಳೇ, ಹಾವನ್ನು ಸರಿಯಾಗಿ ಹಿಡಿದದ್ದು. ಹೀಗೆಯೇ ಭಿಕ್ಷುಗಳೇ, ಇಲ್ಲಿ ಒಬ್ಬಾನೊಬ್ಬ ಕುಲಪುತ್ರನು ಧರ್ಮದಲ್ಲಿ ವಿದ್ವಾಂಸನಾಗುತ್ತಾನೆ. ಸುತ್ತ... ಒಯ್ಯುತ್ತವೆ. ಅದಕ್ಕೇನು ಕಾರಣ? ಭಿಕ್ಷುಗಳೇ, ಧರ್ಮಗಳನ್ನು ಸರಿಯಾಗಿ ಗ್ರಹಿಸಿದ್ದು. ಆದ್ದರಿಂದ ಭಿಕ್ಷುಗಳೇ, ಯಾವ ಅರ್ಥಕ್ಕಾಗಿ ನಾನು ಹೇಳಿದ್ದೆನೋ ಹಾಗೇ ತಿಳಿಯಿರಿ. ನಂತರ ಅದನ್ನು ಮನಸ್ಸಿನಲ್ಲಿ ಇಟ್ಟು (ಧರಿಸಿ)ಕೊಳ್ಳಿ. ಮತ್ತೆ ಯಾರಿಗೆ ನಾನು ಹೇಳಿದ್ದು ಅರ್ಥವು ತಿಳಿಯುವುದಿಲ್ಲವೋ, ಆಗ ಆ ಭಿಕ್ಷುವು ಪ್ರಾಜ್ಞನಾಗಿದ್ದರೂ ಅವನು ನನಗೆ ಮರು (ಪ್ರಶ್ನೆಯಿಂದ) ಪ್ರಶ್ನಿಸಬೇಕು.</p>
    <h2>4. ತೆಪ್ಪದ ಉಪಮೆಯ ಧಮರ್ೊಪದೇಶ</h2>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>7. ಓ ಭಿಕ್ಷುಗಳೇ, ನಿಮಗೆ ದಾಟಿ ಹೋಗುವುದಕ್ಕೋಸ್ಕರ (ಇರುವ) ಹಿಡಿದುಕೊಂಡಿರುವುದಕ್ಕಾಗಿ (ಇರದ) ತೆಪ್ಪದ ಉಪಮೆಯಿಂದ ಧರ್ಮವನ್ನು ಉಪದೇಶಿಸುತ್ತೇನೆ.254 ಅದನ್ನು ಕೇಳಿ ಚೆನ್ನಾಗಿ ಮನಸ್ಸಿನಲ್ಲಿ ಇಟ್ಟುಕೊಳ್ಳಿ; ನಾನು ಹೇಳುತ್ತೇನೆ ಎಂದು. ಹಾಗೆಯೇ ಆಗಲಿ ಭಂತೇ ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು- ಉದಾಹರಣೆಗೆ ಭಿಕ್ಷುಗಳೇ, ಒಬ್ಬ ಮನುಷ್ಯನು ಪಯಣದ ಹಾದಿಯಲ್ಲಿ ಇದ್ದಾನೆ. ವಿಸ್ತಾರವಾದ ನೀರಿನ ಹರಹನ್ನು ಕಾಣುತ್ತಾನೆ. ಈ ಕಡೆಯ ತೀರದಲ್ಲಿ ಆತಂಕವೂ ಭಯವೂ ಇದೆ. ಆ ಕಡೆಯ ತೀರದಲ್ಲಿ ಕ್ಷೇಮವೂ ಭಯರಹಿತತೆಯೂ ಇದೆ, ಈ ಕಡೆಯಿಂದ ಆ ಕಡೆಗೆ ಹೋಗುವುದಕ್ಕೆ ದಾಟಿಸುವ ಯಾವ ದೋಣಿಯಾಗಲಿ ಸೇತುವೆಯಾಗಲಿ ಇಲ್ಲ. ಅವನಿಗೆ ಹೀಗನ್ನಿಸುತ್ತದೆ- ಇದು ವಿಸ್ತಾರವಾದ ನೀರಿನ ಹರಹು. ತೀರದ ಈ ಕಡೆ ಆತಂಕವೂ ಭಯವೂ; ತೀರದ ಆ ಕಡೆ ಕ್ಷೇಮವೂ ಭಯರಾಹಿತ್ಯವೂ ಆಗಿದೆ. ಈ ಕಡೆಯಿಂದ ಆ ಕಡೆಗೆ ಹೋಗುವುದಕ್ಕೆ ದಾಟಿಸುವ ಯಾವ ದೋಣಿಯಾಗಲಿ ಸೇತುವೆಯಾಗಲಿ ಇಲ್ಲ. ನಾನೇಕೆ ಹುಲ್ಲು ಕಟ್ಟಿಗೆ ರೆಂಬೆ ಕೊಂಬೆಗಳನ್ನು ಒಟ್ಟುಗೂಡಿಸಿ ತೆಪ್ಪವನ್ನು ಕಟ್ಟಿ, ಆ ತೆಪ್ಪವನ್ನು ಹತ್ತಿ ಕೈ ಮತ್ತು ಕಾಲುಗಳಿಂದ ಬಡಿಯುತ್ತಾ (ಹುಟ್ಟಿನಂತೆ ಅಥವಾ ಈಜಿನಂತೆ) ಆ ಕಡೆ ತೀರಕ್ಕೆ ದಾಟಬಾರದು. ಆನಂತರ ಭಿಕ್ಷುಗಳೇ, ಆ ಮನುಷ್ಯನು ಹುಲ್ಲು ಕಟ್ಟಿಗೆ ರೆಂಬೆ ಕೊಂಬೆಗಳನ್ನು ಒಟ್ಟುಗೂಡಿಸಿ ತೆಪ್ಪವನ್ನು ಕಟ್ಟಿ, ಆ ತೆಪ್ಪವನ್ನು ಹತ್ತಿ ಕೈ ಮತ್ತು ಕಾಲುಗಳಿಂದ ಬಡಿಯುತ್ತಾ ಸ್ವಸ್ಥವಾಗಿ ಆಚಿನ ತೀರಕ್ಕೆ ದಾಟಿಯಾನು, ದಾಟಿ ಆಚಿನ ದಡ ಸೇರಿದ ಆ ಮನುಷ್ಯನಿಗೆ ಹೀಗನ್ನಿಸುತ್ತದೆ- ಈ ತೆಪ್ಪ ನನಗೆ ಬಹು ಉಪಕಾರಿ; ನಾನು ಈ ತೆಪ್ಪವನ್ನು ಆಶ್ರಯಿಸಿ ಕೈಗಳನ್ನು ಕಾಲುಗಳನ್ನು ಬಡಿಯುತ್ತಾ ಸ್ವಸ್ಥವಾಗಿ ಈಚಿನ ದಡ ಸೇರಿದ್ದೇನೆ. ನಾನೇಕೆ ಈ ತೆಪ್ಪವನ್ನು ತಲೆಯ ಮೇಲೆ ಹೊತ್ತುಕೊಂಡು ಅಥವಾ ಹೆಗಲಮೇಲೆ ಹೇರಿಕೊಂಡು ನನಗಿಷ್ಟ ಬಂದ ಕಡೆ ಹೋಗಬಾರದು. ಭಿಕ್ಷುಗಳೇ, ನೀವೇನೆಂದುಕೊಳ್ಳುತ್ತೀರಿ. ಹೀಗೆ ಮಾಡುವ ಆ ಮನುಷ್ಯನು ಆ ತೆಪ್ಪದ ಸರಿಯಾದ ಪ್ರಯೋಜನ ಹೊಂದುತ್ತಾನೇನು? ಎಂದು. ಇಲ್ಲವೇ ಇಲ್ಲ ಭಂತೇ.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಭಿಕ್ಷುಗಳೇ, ಏನು ಮಾಡುವುದರಿಂದ ತೆಪ್ಪದ ಸರಿಯಾದ ಪ್ರಯೋಜನ ಪಡೆಯುತ್ತಾನೆ? ಇಲ್ಲಿ ಭಿಕ್ಷುಗಳೇ, ದಾಟಿ ಆಚಿನ ದಡಕ್ಕೆ ಹೋದ ಮನುಷ್ಯನಿಗೆ ಹೀಗನ್ನಿಸುತ್ತದೆ- ಈ ತೆಪ್ಪವು ಬಹು ಉಪಕಾರಿಯಾಗಿದೆ. ಈ ತೆಪ್ಪವನ್ನು ಆಶ್ರಯಿಸಿ ಕೈಗಳನ್ನು ಕಾಲುಗಳನ್ನು ಬಡಿಯುತ್ತಾ ಸ್ವಸ್ಥವಾಗಿ ಈಚಿನ ದಡಕ್ಕೆ ದಾಟಿದ್ದೇನೆ; ನಾನೇಕೆ ಈ ತೆಪ್ಪವನ್ನು ನೆಲದ ಮೇಲೆ ಎಳೆದು ತಂದು ಅಥವಾ ನೀರಿನಲ್ಲಿ ತೇಲಿಬಿಟ್ಟು ನನಗಿಷ್ಟ ಬಂದಕಡೆ ಹೋಗಬಾರದು ಎಂದು. ಭಿಕ್ಷುಗಳೇ, ಹೀಗೆ ಮಾಡುವ ಆ ಮನುಷ್ಯನು ತೆಪ್ಪದ ಸರಿಯಾದ ಪ್ರಯೋಜನವನ್ನು ಪಡೆಯುತ್ತಾನೆ, ಹೀಗೆಯೇ ಭಿಕ್ಷುಗಳೇ, ನನ್ನಿಂದ ಧರ್ಮವು ತೆಪ್ಪದಂತೆ ಉಪದೇಶಿಸಲ್ಪಟ್ಟಿದೆ. (ಅದು) ದಾಟುವುದಕ್ಕಾಗಿ ಇದೆ ಹಿಡಿದುಕೊಂಡಿರುವುದಕ್ಕಾಗಿಯಲ್ಲ. ಭಿಕ್ಷುಗಳೇ, ಉಪದೇಶಿಸಿದ ತೆಪ್ಪದ ಉಪಮೆಯ ಧರ್ಮವನ್ನು ಅರಿತವನೂ ಕೂಡ ಧರ್ಮವನ್ನು ಬಿಡಬೇಕಿದೆ. ಇನ್ನು ಅಧರ್ಮವನ್ನಿನ್ನೇನು.255</p>
    <h2>5. ಮಿಥ್ಯಾ ದೃಷ್ಟಿಯ ಆಧಾರ</h2>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>8. ಭಿಕ್ಷುಗಳೇ, ಮಿಥ್ಯಾದೃಷ್ಟಿಯ ನೆಲೆಗಳು ಈ ಆರು.256 ಯಾವುವು ಈ ಆರು? ಇಲ್ಲಿ ಭಿಕ್ಷುಗಳೇ, ತಿಳುವಳಿಕೆಯಿಲ್ಲದವನು, ಪ್ರಾಪಂಚಿಕನು, ಆರ್ಯರನ್ನು ನೋಡದಿರುವವನು, ಆರ್ಯ ಧರ್ಮದ ಬಗ್ಗೆ ಗೊತ್ತಿಲ್ಲದವನು ಆರ್ಯ ಧರ್ಮದ ಆಚರಣೆಯಲ್ಲಿ ತೊಡಗದವನು, ಸತ್ಪುರುಷರನ್ನು ನೋಡದಿರುವವನು, ಸತ್ಪುರುಷರ ಬಗ್ಗೆ ಗೊತ್ತಿಲ್ಲದವನು, ಸತ್ಪುರುಷರ ಆಚರಣೆಯಲ್ಲಿ ತೊಡಗದವನು ರೂಪವನ್ನು ಹೀಗೆ ಪರಿಗಣಿಸುತ್ತಾನೆ- ಇದು ನನ್ನದು, ಇದೇ ನಾನು, ಇದೇ ನನ್ನ ಆತ್ಮ ಎಂದು ವೇದನಾ (ಅನುಭವ)ವನ್ನು ಹೀಗೆ ಪರಿಗಣಿಸುತ್ತಾನೆ. ಇದು ನನ್ನದು, ಇದೇ ನಾನು, ಇದೇ ನನ್ನ ಆತ್ಮ ಎಂದು.257 ಸಂಜ್ಞಾವನ್ನು (ಗುರುತನ್ನು) ಹೀಗೆ ಪರಿಗಣಿಸುತ್ತಾನೆ... ಸಂಖಾರಗಳನ್ನು* ಹೀಗೆ ಪರಿಗಣಿಸುತ್ತಾನೆ... ಕಂಡಿದ್ದನ್ನು, ಕೇಳಿದ್ದನ್ನು (ಉಳಿದ ಇಂದ್ರಿಯಗಳಿಂದ) ಅನುಭವಿಸಿದ್ದನ್ನು, ತಿಳಿದಿದ್ದನ್ನು, ಎದುರಿಸಿದ್ದನ್ನು, ಮನಸ್ಸಿನಿಂದ ಮತ್ತೆ ಮತ್ತೆ ವಿಚಾರಿಸಿದ್ದನ್ನು ಅದನ್ನೂ ಕೂಡ ಹೀಗೆ ಪರಿಗಣಿಸುತ್ತಾನೆ- ಇದು ನನ್ನದು, ಇದೇ ನಾನು, ಇದೇ ನನ್ನ ಆತ್ಮ258 ಎಂದು; ಆ ದೃಷ್ಟಿಯ ನೆಲೆಯಾದರೋ- ಈ ಲೋಕವೇ ಆತ್ಮ, ನಾನು ಮುಂದೇನಾಗುತ್ತೇನೋ ಅದು ನಿತ್ಯವಾದದ್ದು, ಅಚಲವಾದದ್ದು, ಶಾಶ್ವತವಾದದ್ದು, ಬದಲಾಗದ ಧರ್ಮವುಳ್ಳದ್ದು, ಶಾಶ್ವತಕಾಲ ಅಲ್ಲಿ ಹಾಗೆಯೇ ಇರುತ್ತೇನೆ ಎಂದು. ಅದನ್ನೂ ಕೂಡ ಹೀಗೆಯೇ ಪರಿಗಣಿಸುತ್ತಾನೆ ಇದು ನನ್ನದು, ಇದೇ ನಾನು, ಇದೇ ನನ್ನ ಆತ್ಮ259 ಎಂದು.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಭಿಕ್ಷುಗಳೇ, ತಿಳುವಳಿಕೆ ಇರುವವನು, ಆರ್ಯಶ್ರಾವಕನು, ಆರ್ಯರನ್ನು ಕಂಡವನು, ಆರ್ಯ ಧರ್ಮವನ್ನು ತಿಳಿದವನು, ಆರ್ಯ ಧರ್ಮದ ಆಚರಣೆಯಲ್ಲಿ ತೊಡಗಿದವನು, ಸತ್ಪುರುಷರನ್ನು, ನೋಡಿದವನು, ಸತ್ಪುರುಷ ಧರ್ಮದ ಬಗ್ಗೆ ಗೊತ್ತಿರುವವನು, ಆರ್ಯ ಧರ್ಮದ ಆಚರಣೆಯಲ್ಲಿ ತೊಡಗಿದವನು, ರೂಪವನ್ನು ಹೀಗೆ ಪರಿಗಣಿಸುತ್ತಾನೆ. ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವಲ್ಲ ಎಂದು; ವೇದನಾ (ಅನುಭವ) ವನ್ನು... ಸಂಜ್ಞಾ (ಗುರುತು)ವನ್ನು...ಸಂಖಾರವನ್ನು... ಕಂಡಿದ್ದು, ಕೇಳಿದ್ದು, ಇಂದ್ರಿಯಗಳಿಂದ ಅನುಭವಿಸಿ ತಿಳಿದದ್ದು, ಎದುರಿಸಿದ್ದು, ಆರಿಸಿದ್ದು, ಮನಸ್ಸಿನಿಂದ ಮತ್ತೆ ಮತ್ತೆ ವಿಚಾರಿಸಿದ್ದು ಅದನ್ನೂ ಕೂಡ ಹೀಗೆ ಪರಿಗಣಿಸುತ್ತಾನೆ- ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವಲ್ಲ ಎಂದು. ದೃಷ್ಟಿಯ ನೆಲೆ ಏನಿವೆ- ಈ ಲೋಕವೇ ಆತ್ಮ, ನಾನು ಮುಂದೇನಾಗುತ್ತೇನೆ ಅದು ನಿತ್ಯವೂ ಅಚಲವೂ ಶಾಶ್ವತವೂ ಬದಲಾಗದ ಧರ್ಮವುಳ್ಳದ್ದೂ, ಶಾಶ್ವತ ಕಾಲ ಹಾಗೆಯೇ ಇರುತ್ತೇನೆ ಎಂದು. ಅದನ್ನೂ ಕೂಡ ಹೀಗೆ ಪರಿಗಣಿಸುತ್ತಾನೆ ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವಲ್ಲ ಎಂದು. ಅವನು ಹೀಗೆ ಪರಿಗಣಿಸುತ್ತಾನೆ ಇಲ್ಲದ್ದಕ್ಕೆ* ಪರಿತಪಿಸುವುದಿಲ್ಲ.260</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>9. ಹೀಗೆ ಹೇಳಿದಾಗ ಯಾರೋ ಒಬ್ಬ ಭಿಕ್ಷುವು ಭಗವಾನರಿಗೆ ಹೀಗೆಂದನು- ಭಂತೇ, ಇಲ್ಲದ್ದರಲ್ಲಿ ಪರಿತಾಪ (ಕಾತರ) ಉಂಟೆ? ಎಂದು. ಇದೇ ಭಿಕ್ಷು ಎಂದು ಭಗವಾನರು ಹೇಳಿದರು- ಇಲ್ಲಿ ಭಿಕ್ಷು, ಒಬ್ಬನಿಗೆ ಹೀಗಾಗಬಹುದು- ಅಯ್ಯೋ ನನ್ನಲ್ಲಿ ಅದು ಇತ್ತು, ಈಗ ಇಲ್ಲ; ಅಯ್ಯೋ ನನಗೆ ಅದು ಮತ್ತೆ ಸಿಗಲಿ. ಆದರೆ ಅಯ್ಯೋ, ನನಗೆ ಅದು ಸಿಗುತ್ತಿಲ್ಲ ಎಂದು. ಆದ್ದರಿಂದ ಅವನು ಶೋಕಪಡುತ್ತಾನೆ, ಕೊರಗುತ್ತಾನೆ, ಅಳುತ್ತಾನೆ, ಎದೆ ಬಡಿದುಕೊಂಡು ಆಕ್ರಂದಿಸುತ್ತಾನೆ, ಕ್ಷೊಭೆಗೊಳಗಾಗುತ್ತಾನೆ- ಹೀಗೆಯೇ ಭಿಕ್ಷು, ಹೊರಗಡೆ ಇಲ್ಲದ್ದರಲ್ಲಿ ಪರಿತಾಪ ಉಂಟು ಎಂದು.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಭಂತೇ, ಹೊರಗಡೆ ಇಲ್ಲದ್ದರಲ್ಲಿ ಅಪರಿತಾಪ ಉಂಟೆ? ಎಂದು. ಇದೇ ಭಿಕ್ಷು ಎಂದು ಭಗವಾನರು ಹೇಳಿದರು- ಭಿಕ್ಷು ಒಬ್ಬನಿಗೆ ಹೀಗಾಗುವುದಿಲ್ಲ- ಅಯ್ಯೋ ನನ್ನನ್ಲಿ ಅದು ಇತ್ತು ಈಗ ಅದು ಇಲ್ಲ; ಅಯ್ಯೋ ನನಗೆ ಅದು ಮತ್ತೆ ಸಿಗಲಿ, ಆದರೆ ಅಯ್ಯೋ ನನಗೆ ಅದು ಸಿಗುತ್ತಿಲ್ಲ ಎಂದು. ಅದರಿಂದ ಅವನು ಶೋಕಪಡುವುದಿಲ್ಲ, ಕೊರಗುವುದಿಲ್ಲ, ಅಳುವುದಿಲ್ಲ, ಎದೆ ಬಡಿದುಕೊಂಡು ಆಕ್ರಂದಿಸುವುದಿಲ್ಲ, ಕ್ಷೊಭೆಗೊಳಗಾಗುವುದಿಲ್ಲ- ಹೀಗೆಯೇ ಭಿಕ್ಷು- ಹೊರಗಡೆ ಇಲ್ಲದ್ದರಲ್ಲಿ ಅಪರಿತಾಪ ಉಂಟು ಎಂದು.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ಭಂತೇ, ತನ್ನೊಳಗೆ ಇಲ್ಲದ್ದರಲ್ಲಿ ಪರಿತಾಪ ಉಂಟೇ? ಎಂದು. ಉಂಟು ಭಿಕ್ಷು ಎಂದು ಭಗವಾನರು ಹೇಳಿದರು- ಇಲ್ಲಿ ಭಿಕ್ಷು, ಒಬ್ಬನಿಗೆ ಇಂತಹ ದೃಷ್ಟಿ ಉಂಟಾಗುತ್ತದೆ- ಈ ಲೋಕವೇ ಆತ್ಮ, ನಾನು ಮುಂದೇನಾಗುತ್ತೇನೆ, ಅದು ನಿತ್ಯವೂ, ಅಚಲವೂ, ಶಾಶ್ವತವೂ, ಬದಲಾವಣೆಯ ಧರ್ಮವಿಲ್ಲದ್ದು. ಶಾಶ್ವತ ಕಾಲ ನಾನು ಹಾಗೆಯೇ ಇರುತ್ತೇನೆ ಎಂದು. ಅವನು ತಥಾಗತರು ಅಥವಾ ತಥಾಗತರ ಶ್ರಾವಕರು ಎಲ್ಲ ದೃಷ್ಟಿಯ ನೆಲೆಗಳ, ಎಲ್ಲಾ ಪೂವರ್ಾಗ್ರಹಗಳ, ಎಲ್ಲಾ ಗೀಳುಗಳ, ಎಲ್ಲಾ ಮತಾಂಧತೆಗಳ, ಎಲ್ಲಾ ಅನುಶಯಗಳ, ವಿನಾಶಕ್ಕಾಗಿ. ಎಲ್ಲಾ (ಸಂಸ್ಕಾರ) ಕರ್ಮ, ವ್ಯಾಪಾರಗಳನ್ನು ಪ್ರಶಾಂತಗೊಳಿಸುವುದಕ್ಕಾಗಿ, ಜೀವಿತದ ಒಳಪ್ರವಾಹವನ್ನು ತೊಡೆದುಹಾಕುವುದಕ್ಕಾಗಿ ತೃಷ್ಣೆಯನ್ನು ಕ್ಷೀಣಿಸುವುದಕ್ಕಾಗಿ, ರಾಗರಹಿತತೆಗಾಗಿ, ನಿರೋಧಕ್ಕಾಗಿ, ನಿವರ್ಾಣಕ್ಕಾಗಿ, ಧರ್ಮವನ್ನು ಉಪದೇಶಿಸುವುದನ್ನು ಕೇಳುತ್ತಾನೆ. ಅವನಿಗೆ ಹೀಗೆ ಆಗುತ್ತದೆ- ನಾನು ಇಲ್ಲವಾಗುತ್ತೇನೋ, ನಾನು ವಿನಾಶವಾಗುತ್ತೇನೋ, ಮತ್ತೆ ಆಗುವುದಿಲ್ಲವೋ (ಇರುವುದಿಲ್ಲವೋ) ಎಂದು. ಆಗ ಅವನು ಶೋಕಪಡುತ್ತಾನೆ... ಕ್ಷೊಭೆಗೊಳಗಾಗುತ್ತಾನೆ. ಹೀಗೆಯೇ ಭಿಕ್ಷು, ತನ್ನೊಳಗೆ ಇಲ್ಲದ್ದರಲ್ಲಿ ಪರಿತಾಪ ಉಂಟು ಎಂದು.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>ಭಂತೇ, ತನ್ನೊಳಗೆ ಇಲ್ಲದ್ದರ ಬಗ್ಗೆ ಅಪರಿತಾಪ ಉಂಟೆ? ಎಂದು. ಉಂಟು ಭಿಕ್ಷು ಎಂದು ಭಗವಾನರು ಹೇಳಿದರು- ಇಲ್ಲಿ ಭಿಕ್ಷು ಒಬ್ಬನಿಗೆ ಇಂತಹ ದೃಷ್ಟಿ ಉಂಟಾಗುವುದಿಲ್ಲ- ಈ ಲೋಕವೇ ಆತ್ಮ, ನಾನು ಮುಂದೇನಾಗುತ್ತೇನೆ...ಎಂದು. ಧರ್ಮವನ್ನು ಉಪದೇಶಿಸುವುದನ್ನು ಕೇಳುತ್ತಾನೆ. ಅವನಿಗೆ ಹೀಗಾಗುವುದಿಲ್ಲ- ನಾನು ಇಲ್ಲವಾಗುತ್ತೇನೋ, ನಾನು ವಿನಾಶವಾಗುತ್ತೇನೋ, ಮತ್ತೆ ಆಗುವುದಿಲ್ಲವೋ ಎಂದು. ಆಗ ಅವನು ಶೋಕಪಡುವುದಿಲ್ಲ... ಕ್ಷೊಭೆಗೊಳಗಾಗುವುದಿಲ್ಲ. ಹೀಗೆಯೇ ಭಿಕ್ಷು, ತನ್ನೊಳಗೆ ಇಲ್ಲದ್ದರ ಬಗ್ಗೆ ಅಪರಿತಾಪ ಉಂಟು.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>10. ಭಿಕ್ಷುಗಳೇ, ಯಾರ ಸ್ವತ್ತು ನಿತ್ಯವೋ, ಅಚಲವೋ, ಶಾಶ್ವತವೋ, ಬದಲಾವಣೆಯ ಧರ್ಮವಿಲ್ಲದ್ದೋ, ಶಾಶ್ವತಕಾಲ ಹಾಗೆ ಇರುವುದೋ ಆ ಸ್ವತ್ತನ್ನು ಸ್ವಾಧೀನಪಡಿಸಿಕೊಂಡಿದ್ದೀರಿ ಎನ್ನಿ.261 ಆದರೂ ಕೂಡ ಭಿಕ್ಷುಗಳೆ, ಅಂತಹ ಯಾರದ್ದಾದರು ಸ್ವತ್ತು ನಿಮಗೆ ಕಂಡುಬರುತ್ತದೆಯೋ? ಎಂದು. ಇಲ್ಲವೇ ಇಲ್ಲ ಭಂತೇ.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ಒಳ್ಳೆಯದು ಭಿಕ್ಷುಗಳೇ, ನಾನು ಕೂಡ ಯಾವ ಸ್ವತ್ತು ನಿತ್ಯವೋ, ಅಚಲವೋ, ಶಾಶ್ವತವೋ, ಬದಲಾವಣೆಯ ಧರ್ಮವಿಲ್ಲದ್ದೋ, ಶಾಶ್ವತಕಾಲ ಹಾಗೆಯೇ ಇರುವುದೋ ಆ ಸ್ವತ್ತನ್ನು ಕಂಡಿದ್ದೇ ಇಲ್ಲ. ಭಿಕ್ಷುಗಳೇ, ಯಾವ ಆತ್ಮವಾದ ಉಪಾದಾನವನ್ನು ಹಿಡಿದುಕೊಂಡಾಗ ಶೋಕ, ಗೋಳಾಟ, ದೈಹಿಕ ದುಃಖ, ದುಮ್ಮಾನ ಹತಾಶೆಗಳು ಉಂಟಾಗುವುದಿಲ್ಲವೋ; ಅಂತಹ ಆತ್ಮವಾದ ಉಪಾದಾನವನ್ನು ಹಿಡಿದುಕೊಂಡಿರಬಹುದು.262 ಭಿಕ್ಷುಗಳೇ, ಯಾವ ಆತ್ಮವಾದ ಉಪಾದಾನವನ್ನು ಹಿಡಿಯುವುದರಿಂದ ಶೋಕ ಗೋಳಾಟ ದೈಹಿಕ ನೋವು ದುಮ್ಮಾನ ದುಗುಡಗಳು ಉಂಟಾಗುವುದಿಲ್ಲವೋ ಅಂತಹ ಆತ್ಮವಾದ ಉಪಾದಾನ ನಿಮಗೆ ಕಂಡುಬಂದಿದೆಯೆ? ಇಲ್ಲವೇ ಇಲ್ಲ, ಭಂತೇ.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಒಳ್ಳೆಯದು ಭಿಕ್ಷುಗಳೇ, ನನಗೂ ಕೂಡ ಯಾವ ಆತ್ಮವಾದದ ಉಪಾದಾನವನ್ನು ಹಿಡಿಯುವುದರಿಂದ ಶೋಕ... ಉಂಟಾಗುವುದಿಲ್ಲವೋ, ಅಂತಹ ಉಪಾದಾನ ಕಂಡಿದ್ದೇ ಇಲ್ಲ ಭಿಕ್ಷುಗಳೇ, ಯಾವ ದೃಷ್ಟಿಯ ನೆಲೆಯಲ್ಲಿ ನೆಲೆಗೊಳ್ಳುವುದರಿಂದ ಶೋಕ, ನೋವು, ಗೋಳಾಟ, ದುಮ್ಮಾನ ದುಗುಡಗಳು ಉಂಟಾಗುವುದಿಲ್ಲವೋ ಆ ದೃಷ್ಟಿಯ ನೆಲೆಗಳಲ್ಲಿ ನೀವು ನೆಲೆಗೊಂಡಿರಬಹುದು.263 ಭಿಕ್ಷುಗಳೇ, ಯಾವ ದೃಷ್ಟಿಯ ನೆಲೆಯಲ್ಲಿ ನೆಲೆಗೊಳ್ಳುವುದರಿಂದ ಶೋಕ... ಉಂಟಾಗುವುದಿಲ್ಲವೋ ಆ ದೃಷ್ಟಿಯ ನೆಲೆ ನಿಮಗೆ ಕಂಡುಬಂದಿದೆಯೇ? ಎಂದು. ಇಲ್ಲವೇ ಇಲ್ಲ, ಭಂತೇ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಒಳ್ಳೆಯದು ಭಿಕ್ಷುಗಳೇ, ನಾನು ಕೂಡ ಭಿಕ್ಷುಗಳೇ, ಯಾವ ದೃಷ್ಟಿಯ ನೆಲೆಯಲ್ಲಿ ನೆಲೆಗೊಳ್ಳುವುದರಿಂದ ಶೋಕ ಗೋಳಾಟ, ದೈಹಿಕ ದುಃಖ ದುಮ್ಮಾನ ಹತಾಶೆಗಳು ಉಂಟಾಗುವುದಿಲ್ಲವೋ ಅಂತಹ ದೃಷ್ಟಿಯ ನೆಲೆಯನ್ನು ಕಂಡಿದ್ದೇ ಇಲ್ಲ.</p>
    <h2>6. ಅನಿತ್ಯ-ಅನಾತ್ಮ ದುಃಖದ ಲಕ್ಷಣ</h2>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>11. ಭಿಕ್ಷುಗಳೇ, ಆತ್ಮವು ಇದ್ದರೆ ನನ್ನ ಆತ್ಮೀಯವಾದದ್ದು ಇರುತ್ತದೋ?264 ಎಂದು.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>ಹೌದು ಭಂತೇ.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಭಿಕ್ಷುಗಳೇ, ಆತ್ಮೀಯವಾದದ್ದು ಇದ್ದರೆ ನನ್ನ ಆತ್ಮವು ಇರುತ್ತದೆಯೋ? ಎಂದು.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ಹೌದು ಭಂತೇ.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ಭಿಕ್ಷುಗಳೇ, ಆತ್ಮವು ಮತ್ತು ಆತ್ಮೀಯವಾದದ್ದು ಸತ್ಯವಾಗಿಯೂ ನಿಜವಾಗಿಯೂ ಸಿಗದೆ ಇರುವಾಗ- ಈ ಲೋಕವೇ ಆತ್ಮ, ನಾನು ಮುಂದೇನಾಗುತ್ತೆನೆ, ಅದು ನಿತ್ಯವೂ ಅಚಲವೂ ಶಾಶ್ವತವೂ ಬದಲಾವಣೆಯ ಧರ್ಮ ಇಲ್ಲದ್ದೂ ಶಾಶ್ವತ ಕಾಲ ಹಾಗೆಯೇ ಇರುತ್ತೇನೆ ಎಂದು - ಈ ಯಾವ ಮಿಥ್ಯಾದೃಷ್ಟಿಯ ನೆಲೆಯು ಇದೆಯೋ, ಅದು ಭಿಕ್ಷುಗಳೇ, ಕೇವಲ ಪರಿಪೂರ್ಣವಾದ ಮುಟ್ಠಾಳ ಅಭಿಪ್ರಾಯವಲ್ಲವೇ? ಎಂದು.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಭಂತೇ, ಇದು ಕೇವಲ ಪರಿಪೂರ್ಣ ಮುಟ್ಠಾಳ ಅಭಿಪ್ರಾಯವಲ್ಲದೆ ಮತ್ತೇನು?</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಹಾಗಾದರೆ ನೀವೇನು ತಿಳಿಯುತ್ತೀರಿ ಭಿಕ್ಷುಗಳೇ, ರೂಪವು ನಿತ್ಯವೋ ಅಥವಾ ಅನಿತ್ಯವೋ? ಎಂದು.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಅನಿತ್ಯ ಭಂತೇ.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>ಮತ್ತೆ ಯಾವುದು ಅನಿತ್ಯವೋ ಅದು ದುಃಖಕರವಾದದ್ದೋ, ಸುಖಕರವಾದದ್ದೋ? ಎಂದು.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>ದುಃಖಕರವಾದದ್ದು ಭಂತೇ.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಮತ್ತೆ ಯಾವುದು ಅನಿತ್ಯವೂ ದುಃಖಕರವೂ ಬದಲಾಗುವ ಧರ್ಮವುಳ್ಳದ್ದೂ ಆಗಿದೆಯೋ ಅದನ್ನು ಹೀಗೆ ಇದು ನನ್ನದು, ಇದು ನಾನಾಗಿದ್ದೇನೆ, ಇದು ನನ್ನ ಆತ್ಮ ಎಂದು ಪರಿಗಣಿಸುವುದು ಸರಿಯೇ? ಎಂದು.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ಇಲ್ಲವೇ ಇಲ್ಲ ಭಂತೇ.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>ಭಿಕ್ಷುಗಳೇ, ನೀವೇನು ತಿಳಿಯುತ್ತೀರಿ? ವೇದನಾವನ್ನು... ಸಂಜ್ಞಾವನ್ನು... ಸಂಖಾರಾ... ವಿಜ್ಞಾಣ (ಇವು) ನಿತ್ಯವೋ ಅಥವಾ ಅನಿತ್ಯವೋ? ಎಂದು.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>ಅನಿತ್ಯ ಭಂತೇ.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>ಮತ್ತೆ ಯಾವುದು ಅನಿತ್ಯವೋ ಅದು ದುಃಖಕರವಾದದ್ದೋ ಸುಖಕರವಾದದ್ದೋ? ಎಂದು.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>ದುಃಖಕರವಾದದ್ದು ಭಂತೇ.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ಮತ್ತೆ ಯಾವುದು ಅನಿತ್ಯವೋ ದುಃಖಕರವೋ ಬದಲಾಗುವ ಧರ್ಮವುಳ್ಳದ್ದೋ ಅದನ್ನು ಹೀಗೆ- ಇದು ನನ್ನದು, ಇದು ನಾನಾಗಿದ್ದೇನೆ, ಇದು ನನ್ನ ಆತ್ಮ ಎಂದು ಪರಿಗಣಿಸುವುದು ಸರಿಯೇ? ಎಂದು.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>ಇಲ್ಲವೇ ಇಲ್ಲ ಭಂತೇ.</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>ಆದ್ದರಿಂದ ಇಲ್ಲಿ ಭಿಕ್ಷುಗಳೇ, ಯಾವ ರೂಪವು (ಹಿಂದೆ) ಇತ್ತೋ (ಮುಂದೆ) ಇರುವುದೋ, (ಈಗ) ಇದೆಯೋ, ತನ್ನೊಳಗಿನದ್ದು ಅಥವಾ ಹೊರಗಿನದ್ದು, ಸ್ಥೂಲವಾದದ್ದು ಅಥವಾ ಸೂಕ್ಷ್ಮವಾದದ್ದು, ಕೀಳಾದದ್ದು ಅಥವಾ ಮೇಲಾದದ್ದು, ದೂರ ಇರುವುದು ಅಥವಾ ಹತ್ತಿರವಿರುವುದು ಆ ಎಲ್ಲ ರೂಪವನ್ನು - ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಅತ್ಮವಲ್ಲ ಎಂದು ಹೀಗೆ ಇರುವುದನ್ನು ಇರುವಂತೆ ಸರಿಯಾಗಿ ಪ್ರಜ್ಞಾಪೂರ್ವಕವಾಗಿ ಅರಿತುಕೊಂಡು ಕಂಡುಕೊಳ್ಳಬೇಕು, ಯಾವ ವೇದನೆಗಳಿವೆಯೋ... ಯಾವ ಸಂಜ್ಞಾಗಳಿವೆಯೋ... ಯಾವ ಸಂಖಾರಗಳಿವೆಯೋ... ಯಾವ ವಿಜ್ಞಾಣಗಳಿವೆಯೋ; (ಅವು) ಇತ್ತೋ ಇರುವುದೋ, ಇದೆಯೋ, ತನ್ನೊಳಗಿನದು ಅಥವಾ ಹೊರಗಿನದು, ಸ್ಥೂಲವಾದದ್ದು ಅಥವಾ ಸೂಕ್ಷ್ಮವಾದದ್ದು, ಕೀಳಾದದ್ದು ಅಥವಾ ಮೇಲಾದದ್ದು, ದೂರ ಇರುವುದು ಅಥವಾ ಹತ್ತಿರ ಇರುವುದು ಆ ಎಲ್ಲವನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವಲ್ಲ ಎಂದು ಈ ರೀತಿಯಾಗಿ ಇರುವುದನ್ನು ಇರುವಂತೆ ಸರಿಯಾಗಿ ಪ್ರಜ್ಞಾಪೂರ್ವಕವಾಗಿ ಅರಿತು ಕಾಣಬೇಕು.</p>
    <h2>7. ಆರ್ಯ ಸ್ಥಿತಿಯ ಲಾಭ</h2>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>12. ಭಿಕ್ಷುಗಳೇ, ಈ ರೀತಿ ಕಂಡ, ಕೇಳಿದ ಆರ್ಯಶ್ರಾವಕನು, ರೂಪದಿಂದ ವಿಮುಖಗೊಳ್ಳುತ್ತಾನೆ, ವೇದನೆಯಿಂದ ವಿಮುಖಗೊಳ್ಳುತ್ತಾನೆ, ಸಂಜ್ಞಾ (ಗುರುತು) ದಿಂದ ವಿಮುಖಗೊಳ್ಳುತ್ತಾನೆ, ಸಂಖಾರದಿಂದ ವಿಮುಖಗೊಳ್ಳುತ್ತಾನೆ, ವಿಜ್ಞಾಣದಿಂದ ವಿಮುಖಗೊಳ್ಳುತ್ತಾನೆ, ವಿಮುಖತೆಯಿಂದ ರಾಗವನ್ನು ಕಳೆದುಕೊಳ್ಳುತ್ತಾನೆ, ರಾಗದಿಂದ ವಿಮುಕ್ತಿ ಪಡೆಯುತ್ತಾನೆ.265 ವಿಮುಕ್ತಿಯಲ್ಲಿ ವಿಮುಕ್ತನು ಎಂಬ ಜ್ಞಾನ ಉಂಟಾಗುತ್ತದೆ. ಜನ್ಮವು ಕೊನೆಗೊಂಡಿತು. ಬ್ರಹ್ಮಚರ್ಯವು ಪರಿಪೂರ್ಣವಾಯಿತು. ಸಾಧಿಸಬೇಕಾದ್ದನ್ನು ಸಾಧಿಸಿದ್ದಾಯಿತು. ಮಾಡಬೇಕಾದ್ದು ಇನ್ನೇನೂ ಉಳಿದಿಲ್ಲ ಎಂದು ಪ್ರಜ್ಞಾಪೂರ್ವಕವಗಿ ಅರಿಯುತ್ತಾನೆ.</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಭಿಕ್ಷುಗಳೇ, ಇವನಿಗೆ ಹೇಳುತ್ತಾರೆ- ಅಗಳಿ (ಅಡ್ಡ ಪಟ್ಟಿ)* ಕಳಚಿ ಹಾಕಿದವನು, ಕಂದಕವನ್ನು** ಮುಚ್ಚಿದವನು, ಕಂಭ (ಸಂಸಾರ ಕರ್ಮದ ಆಧಾರ)ವನ್ನು ಉರುಳಿಸಿದವನು, (ಮನಸ್ಸಿನ)*** ಚಿಲಕವನ್ನು ಕಳಚಿದವನು ಎಂದೂ. ಆರ್ಯನು ಧ್ವಜವನ್ನು ಇಳಿಸಿದವನು ಪುನರ್ಜನ್ಮ, ಕರ್ಮದಲ್ಲಿ ಭಾರವನ್ನು ಇಳಿಸಿದವನು, ಬಂಧನಗಳನ್ನು (ಲೋಕದಿಂದ ಲೋಕೋತ್ತರಕ್ಕೆ ಹೋಗಲು) ಕಳಚಿಕೊಂಡವನು ಎಂದು ಕರೆಯುತ್ತಾರೆ.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>ಭಿಕ್ಷುಗಳೇ, ಭಿಕ್ಷುವು ಹೇಗೆ ಅಗಳಿಯನ್ನು ಕಳಚಿ ಹಾಕಿದವನಾಗುತ್ತಾನೆ? ಇಲ್ಲಿ ಭಿಕ್ಷುಗಳೇ, ಭಿಕ್ಷುವಿನ ಅವಿದ್ಯೆಯು ನಾಶವಾಗಿರುತ್ತದೆ. (ಅದು) ಬುಡಕತ್ತರಿಸಿ ಹೋಗಿರುವ, ತಾಳೆಮರದಂತೆ ಇಲ್ಲವಾಗಿರುತ್ತದೆ, ಮುಂದೆ ಹುಟ್ಟದಂತಾಗಿರುತ್ತದೆ. ಹೀಗೆ ಭಿಕ್ಷುಗಳೇ, ಭಿಕ್ಷುವು ಅಗಳಿಯನ್ನು ಕಳಚಿಹಾಕಿದವನಾಗಿರುತ್ತಾನೆ. ಅಲ್ಲದೇ ಭಿಕ್ಷುಗಳೇ, ಭಿಕ್ಷುವು ಹೇಗೆ ಕಂದಕವನ್ನು ಮುಚ್ಚಿದವನಾಗಿರುತ್ತಾನೆ. ಇಲ್ಲಿ ಭಿಕ್ಷುಗಳೇ, ಭಿಕ್ಷುವಿನಲ್ಲಿ ಮರುಹುಟ್ಟಿಗೊಳಗಾಗುವುದು (ಹುಟ್ಟು ಸಾವಿನ ತಿರುಗಣಿ) ನಾಶವಾಗಿರುತ್ತದೆ, ಬುಡ ಕತ್ತರಿಸಿ ಹೋಗಿರುವ, ತಾಳೆಮರದಂತೆ ಇಲ್ಲವಾಗಿರುತ್ತದೆ, ಮುಂದೆ ಹುಟ್ಟದಂತಾಗಿರುತ್ತದೆ. ಹೀಗೆ ಭಿಕ್ಷುಗಳೇ, ಭಿಕ್ಷುವು ಕಂದಕವನ್ನು ಮುಚ್ಚಿದವನಾಗಿರುತ್ತಾನೆ. ಅಲ್ಲದೇ ಭಿಕ್ಷುಗಳೇ, ಭಿಕ್ಷುವು ಹೇಗೆ ಕಂಭವನ್ನು ಉರುಳಿಸಿದವನಾಗಿರುತ್ತಾನೆ? ಇಲ್ಲಿ ಭಿಕ್ಷುಗಳೇ, ಭಿಕ್ಷುವಿನ ತೃಷ್ಣೆಯು ನಾಶವಾಗಿರುತ್ತದೆ... ಹೀಗೆ ಭಿಕ್ಷುಗಳೇ, ಭಿಕ್ಷುವು ಕಂಬವನ್ನು ಉರುಳಿಸಿದವನಾಗಿತ್ತಾನೆ. ಅಲ್ಲದೇ ಭಿಕ್ಷುಗಳೇ, ಭಿಕ್ಷುವು ಹೇಗೆ ಚಿಲಕವನ್ನು ಕಳಚಿದವನಾಗಿರುತ್ತಾನೆ? ಇಲ್ಲಿ ಭಿಕ್ಷುಗಳೇ, ಭಿಕ್ಷುವಿನ ಐದು ಸ್ಥೂಲ ಸಂಕೋಲೆ (ಬಂಧನಗಳು) ನಾಶವಾಗಿರುತ್ತವೆ... ಹೀಗೆ ಭಿಕ್ಷುಗಳೇ, ಭಿಕ್ಷುವು ಚಿಲಕವನ್ನು ಕಳಚಿದವನಾಗಿರುತ್ತಾನೆ. ಅಲ್ಲದೇ ಭಿಕ್ಷುಗಳೇ, ಭಿಕ್ಷುವು ಹೇಗೆ ಆರ್ಯ ಧ್ವಜವಿಳಿಸಿದವನು ಭಾರವಿಳಿಸಿದವನು, ಬಂಧನವಿಲ್ಲದವನಾಗಿರುತ್ತಾನೆ? ಇಲ್ಲಿ ಭಿಕ್ಷುಗಳೇ, ಭಿಕ್ಷುವಿನ ನಾನೆಂಬ ಅಹಂಕಾರ ನಾಶವಾಗಿರುತ್ತದೆ, ಬುಡ ಕತ್ತರಿಸಿ ಹೋಗಿರುವ, ತಾಳೆಮರದಂತೆ ಇಲ್ಲವಾಗಿರುತ್ತದೆ, ಮುಂದೆ ಹುಟ್ಟದಂತಾಗಿರುತ್ತದೆ. ಹೀಗೆ ಭಿಕ್ಷುಗಳೇ, ಭಿಕ್ಷುವು ಆರ್ಯ ಧ್ವಜವಿಳಿಸಿದವನು ಭಾರವಿಳಿಸಿದವನು, ಬಂಧನವಿಲ್ಲದವನಾಗಿರುತ್ತಾನೆ.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a></p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a></p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a></p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>13. ಭಿಕ್ಷುಗಳೇ, ಹೀಗೆ ಚಿತ್ತದ ವಿಮುಕ್ತಿ ಪಡೆದ ಆ ಭಿಕ್ಷುಗಳು ಇಂದ್ರಸಹಿತರಾದ ದೇವತೆಗಳು, ಬ್ರಹ್ಮಸಹಿತರಾದ ದೇವತೆಗಳು, ಪ್ರಜಾಪತಿ* ಸಹಿತರಾದ ದೇವತೆಗಳು ಹುಡುಕಿದರೂ ತಥಾಗತರ ವಿಜ್ಞಾನದಾಶ್ರಯವು ಇದೆ ಎಂದು ತಿಳಿಯಲಾರರು ಎಂದು. ಇದಕ್ಕೆ ಏನು ಕಾರಣ? ಭಿಕ್ಷುಗಳೇ, ನಾನು ಹೇಳುತ್ತೇನೆ- ಇಲ್ಲೇ ಈಗಲೇ ತಥಾಗತರು ಸುಳಿವಿಗೆ ಮೀರಿರುವುದು (ಕಾರಣ) ಎಂದು.266 ಭಿಕ್ಷುಗಳೇ, ಹೀಗೆ ಹೇಳುವ, ಹೀಗೆ ನುಡಿಯುವ ನನ್ನನ್ನು ಕೆಲವು ಸಮಣಬ್ರಾಹ್ಮಣರು, ಸತ್ಯವಿಲ್ಲದೆ, ತುಚ್ಛವಾಗಿ, ಸುಳ್ಳಾಗಿ, ಇಲ್ಲದ ರೀತಿಯಲ್ಲಿ ಆರೋಪಿಸುತ್ತಾರೆ.267 ಸಮಣ ಗೋತಮರು ವೇನಯಿಕರು (ಅಸ್ತಿತ್ವದಿಂದ ಹಿಂತೆಗೆಯುವವರು) ಇರುವ ಜೀವಿಯ ಉಚ್ಛೇದವನ್ನು, ವಿನಾಶವನ್ನು, ಇಲ್ಲವಾಗುವಿಕೆಯನ್ನು ಸಾರುತ್ತಾರೆ ಎಂದು. ಮತ್ತೆ ಭಿಕ್ಷುಗಳೇ, ನಾನು ಹೇಗಿಲ್ಲವೋ ಮತ್ತೇ ನಾನು ಹೇಗೆ ಹೇಳಿಲ್ಲವೋ ಆ ಹಾಗೆ ನನ್ನನ್ನು ಆ ಬೇರೆಯ ಶ್ರಮಣ ಬ್ರಾಹ್ಮಣರು ಅಸತ್ಯವಾದ, ತುಚ್ಛವಾದ, ಸುಳ್ಳಾದ ಇಲ್ಲದ ರೀತಿಯಲ್ಲಿ ಆರೋಪ ಮಾಡುತ್ತಾರೆ. ಶ್ರಮಣ ಗೋತಮರು ವೇನಯಿಕರು, ಇರುವ ಜೀವಿಯ ಉಚ್ಛೇದವನ್ನು, ವಿನಾಶವನ್ನು, ಇಲ್ಲವಾಗುವಿಕೆಯನ್ನು ಸಾರುತ್ತಾರೆ ಎಂದು. ಭಿಕ್ಷುಗಳೇ, ಹಿಂದೆಯೂ, ಈಗಲೂ ಕೂಡ ನಾನು ದುಃಖವನ್ನೇ (ಸಾರಿದ್ದೇನೆ). ದುಃಖದ ನಿರೋಧವನ್ನೇ (ಸಾರಿದ್ದೇನೆ).268 ಭಿಕ್ಷುಗಳೇ, ಆದರೂ ಕೂಡ ಪರರು ತಥಾಗತರನ್ನು ಬೈಯುತ್ತಾರೆ, ತೆಗಳುತ್ತಾರೆ, ಕೋಪಗೊಳ್ಳುತ್ತಾರೆ, ಹಿಂಸೆ ಮಾಡುತ್ತಾರೆ. ಆಗ ಭಿಕ್ಷುಗಳೇ, ಅದಕ್ಕಾಗಿ ತಥಾಗತರ ಹೃದಯದಲ್ಲಿ ಅಸಮಾಧಾನವಾಗಲೀ, ಬೇಸರವಾಗಲೀ, ನೋವಾಗಲೀ, ಆಗುವುದಿಲ್ಲ. ಭಿಕ್ಷುಗಳೇ, ಆದರೂ ಕೂಡ ಪರರು ತಥಾಗತರನ್ನು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ, ಪೂಜಿಸುತ್ತಾರೆ, ಅದಕ್ಕಾಗಿ ಭಿಕ್ಷುಗಳೇ, ತಥಾಗತರಿಗೆ ಆನಂದವಾಗಲೀ ಸುಮನಸ್ಸಭಾವವಾಗಲೀ ಚಿತ್ತದಲ್ಲಿ ಉಲ್ಲಾಸವಾಗಲೀ ಉಂಟಾಗುವುದಿಲ್ಲ. ಭಿಕ್ಷುಗಳೇ, ಆಗಲೂ ಕೂಡ, ಪರರು ತಥಾಗತರನ್ನು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ, ಪೂಜಿಸುತ್ತಾರೆ, ಆ ಸ್ಥಿತಿಯಲ್ಲಿ ತಥಾಗತರಿಗೆ ಹೀಗೆ ಅನಿಸುತ್ತದೆ- ಹಿಂದೆಯೇ ಪ್ರಜ್ಞಾಪೂರ್ವಕವಾಗಿ ಪರಿಪೂರ್ಣವಾಗಿ ಅರಿತಿರುವುದರಿಂದ ಇದಕ್ಕೆ (ತನುಮನದ ರಾಶಿಗೆ) ಈ ಪ್ರಕಾರವಾಗಿ (ಗೌರವ ಮುಂತಾದವು) ಉಂಟಾಗುತ್ತದೆ ಎಂದು. ಆದ್ದರಿಂದ ಭಿಕ್ಷುಗಳೇ, ನಿಮ್ಮನ್ನು ಕೂಡ ಪರರು ಬೈದರೂ, ತೆಗಳಿದರೂ, ಕೋಪಿಸಿದರೂ, ಹಿಂಸೆ ಮಾಡಿದರೂ, ಆ ಸ್ಥಿತಿಯಲ್ಲಿ ನೀವುಗಳೂ ಅದಕ್ಕಾಗಿ ಹೃದಯದಲ್ಲಿ ಅಸಮಾಧಾನವಾಗಲೀ, ಬೇಸರವಾಗಲೀ, ನೋವಾಗಲೀ ಮಾಡಿಕೊಳ್ಳಬಾರದು. ಆದ್ದರಿಂದ ಭಿಕ್ಷುಗಳೇ, ನಿಮ್ಮನ್ನು ಕೂಡ, ಪರರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ, ಪೂಜಿಸುತ್ತಾರೆ, ಈ ಸ್ಥಿತಿಯಲ್ಲಿ ನಿಮಗೆ ಹೀಗೆನಿಸಬೇಕು ಹಿಂದೆಯೇ ಪ್ರಜ್ಞಾಪೂರ್ವಕವಾಗಿ ಪರಿಪೂರ್ಣವಾಗಿ ಅರಿತಿರುವುದರಿಂದ ಇದಕ್ಕೆ (ತನುಮನದ ರಾಶಿಗೆ) ಈ ಪ್ರಕಾರವಾಗಿ (ಗೌರವ ಮುಂತಾದವು) ಮಾಡಲಾಗುತ್ತದೆ269 ಎಂದು.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a></p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>14. ಆದ್ದರಿಂದಲೇ ಭಿಕ್ಷುಗಳೇ, ಯಾವುದು ನಿಮ್ಮದಲ್ಲ- ಅದನ್ನು ಬಿಟ್ಟುಬಿಡಿ. ಅದನ್ನು ಬಿಟ್ಟುಬಿಟ್ಟರೆ, ದೀರ್ಘಕಾಲ ಸುಖ ಒದಗಿಬರುತ್ತದೆ. ಭಿಕ್ಷುಗಳೇ, ನಿಮ್ಮದಲ್ಲದ್ದು ಯಾವುವು? ಭಿಕ್ಷುಗಳೇ, ರೂಪವು ನಿಮ್ಮದಲ್ಲ, ಅದನ್ನು ಬಿಟ್ಟುಬಿಡಿ. ಅದನ್ನು ಬಿಟ್ಟುಬಿಟ್ಟರೆ, ದೀರ್ಘಕಾಲ ಹಿತ-ಸುಖ ಒದಗಿಬರುತ್ತದೆ. ಭಿಕ್ಷುಗಳೇ, ವೇದನಾ ನಿಮ್ಮದಲ್ಲ. ಅದನ್ನು ಬಿಟ್ಟುಬಿಡಿ... ಭಿಕ್ಷುಗಳೇ, ಸಂಜ್ಞಾ ನಿಮ್ಮದಲ್ಲ, ಅದನ್ನು ಬಿಟ್ಟುಬಿಡಿ... ಸಂಖಾರಗಳು ನಿಮ್ಮದಲ್ಲ, ಅದನ್ನು ಬಿಟ್ಟುಬಿಡಿ... ಭಿಕ್ಷುಗಳೇ, ವಿಜ್ಞಾನ ನಿಮ್ಮದಲ್ಲ, ಅದನ್ನು ಬಿಟ್ಟುಬಿಡಿ...270 ಭಿಕ್ಷುಗಳೇ, ನೀವು ಈ ಜೇತವನದಲ್ಲಿನ ಹುಲ್ಲು, ಕಟ್ಟಿಗೆ, ಕೊಂಬೆ, ಎಲೆಗಳು ಏನು ಇವೆಯೋ ಅವನ್ನು ಜನರು ಒಯ್ದರೆ, ಅಥವಾ ಸುಟ್ಟರೆ, ಅಥವಾ ಇಷ್ಟಬಂದಂತೆ ಮಾಡಿದರೆ ಏನೆಂದು ಯೋಚಿಸುತ್ತೀರಿ. ಆಗ ನಿಮಗೆ ಹೀಗೆ ಅನಿಸುತ್ತದೆಯೇ- ನಮ್ಮನ್ನು ಜನರು ಬೈಯುತ್ತಾರೆ, ಸುಡುತ್ತಾರೆ, ಅಥವಾ ಇಷ್ಟಬಂದಂತೆ ಮಾಡುತ್ತಾರೆ ಎಂದು. ಹಾಗನಿಸುವುದಿಲ್ಲ ಭಂತೇ. ಅದಕ್ಕೆ ಏನು ಕಾರಣ? ಭಂತೇ, ಅವು ನಾವು ಅಲ್ಲವೇ ಅಲ್ಲ, ಅವು ನಮ್ಮದಲ್ಲವೇ ಅಲ್ಲ ಎಂದು.</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>ಅದೇರೀತಿಯಲ್ಲಿ, ಭಿಕ್ಷುಗಳೇ, ಯಾವುದು ನಿಮ್ಮದಲ್ಲ ಅದನ್ನು ಬಿಟ್ಟುಬಿಡಿ; ಅದನ್ನು ಬಿಟ್ಟುಬಿಟ್ಟರೆ ದೀಘಕಾಲ ಹಿತ ಸುಖ ಒದಗಿಬರುತ್ತದೆ. ಭಿಕ್ಷುಗಳೇ, ನಿಮ್ಮದಲ್ಲದ್ದು ಯಾವುವು? ಭಿಕ್ಷುಗಳೇ, ರೂಪವು ನಿಮ್ಮದಲ್ಲ ಅದನ್ನು ಬಿಟ್ಟುಬಿಡಿ. ಅದನ್ನು ಬಿಟ್ಟುಬಿಟ್ಟರೆ, ದೀರ್ಘಕಾಲ ಹಿತಸುಖ ಒದಗಿಬರುತ್ತದೆ. ಭಿಕ್ಷುಗಳೇ, ವೇದನಾ... ಸಂಜ್ಞಾ... ಸಂಖಾರಗಳು... ವಿಜ್ಞಾನ ನಿಮ್ಮದಲ್ಲ, ಅದನ್ನು ಬಿಟ್ಟುಬಿಡಿ... ಅದನ್ನು ಬಿಟ್ಟುಬಿಟ್ಟರೆ, ದೀರ್ಘಕಾಲ ಹಿತಸುಖ ಒದಗಿಬರುತ್ತದೆ.</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>15. ಭಿಕ್ಷುಗಳೇ, ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟಿದೆ.271 ಭಿಕ್ಷುಗಳೇ, ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ, ಈ ಧರ್ಮವು ಉಪದೇಶಿಸಿದ ಮೇಲೆ, ಯಾವ ಭಿಕ್ಷುವು, ಅರಹಂತನೂ, ಆಸವಗಳನ್ನು ಕ್ಷಯಿಸಿದವನೂ, ಸಾಧನೆಗಳನ್ನು ಸಾಧಿಸಿದವನೂ, ಮಾಡಬೇಕಾದ್ದನ್ನು ಮಾಡಿದವನೂ, ಭಾರವನ್ನು ಕಳಚಿದವನೂ, ತಲುಪಬೇಕಾದ ಗುರಿ ತಲುಪಿದವನೂ, ಭವದ ಸಂಕೋಲೆಗಳನ್ನು ಕತ್ತರಿಸಿದವನು ಸಂಯಕ್ ಜ್ಞಾನದಿಂದ ವಿಮುಕ್ತಿ ಪಡೆದವನೂ, ಮರುಹುಟ್ಟಿಗೆ ಯಾವ ಸ್ಥಳವನ್ನು ತೋರಿಸಲಾಗದವನೂ ಆಗುತ್ತಾನೆ.272 ಭಿಕ್ಷುಗಳೇ, ಈ ರೀತಿಯಾಗಿ... ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟಿದೆ. ಭಿಕ್ಷುಗಳೇ, ಈ ರೀತಿಯಾಗಿ... ಉಪದೇಶಿಸಿದ ಮೇಲೆ ಯಾವ ಭಿಕ್ಷುಗಳು ಕೆಳಗಿನ ಐದು (ಸ್ಥೂಲ) ಸಂಕೋಲೆಗಳನ್ನು ತೊಡೆದುಹಾಕಿದವರೊ, ಅವರೆಲ್ಲರೂ ಓಪಪಾತಿಕರು, ಅಲ್ಲೇ (ಶುದ್ಧಾವಾಸ ಬ್ರಹ್ಮಲೋಕ) ಪರಿನಿಬ್ಬಾಣ ಪಡೆದವರು. ಆ ಸ್ಥಿತಿಯಿಂದ ಮತ್ತೆ ಈ ಲೋಕದಲ್ಲಿ ಬೀಳದವರೂ ಆಗುತ್ತಾರೆ. ಭಿಕ್ಷುಗಳೇ, ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟಿದೆ. ಈ ರೀತಿಯಾಗಿ ಪರಿಪರ್ೂವಾಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ ತೇಪೆಯಿಲ್ಲದಂತೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟ ಮೇಲೆ, ಯಾವ ಭಿಕ್ಷುಗಳು ಮೂರು ಸಂಕೋಲೆಗಳನ್ನು ತೊಡೆದು ಹಾಕಿದ್ದಾರೋ, ರಾಗ, ದ್ವೇಷ, ಮೋಹವನ್ನು ಸವೆಸಿ ದುರ್ಬಲ ಮಾಡಿದ್ದಾರೋ ಅವರೆಲ್ಲರೂ ಸಕದಾಗಾಮಿಗಳು, ಒಂದೇ ಒಂದು ಬಾರಿ ಈ ಲೋಕದಲ್ಲಿ ಬಂದು, ದುಃಖದ ಅಂತ್ಯವನ್ನು ಮಾಡುವವರೂ ಆಗುತ್ತಾರೆ.</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>ಭಿಕ್ಷುಗಳೇ, ಈ ರೀತಿಯಾಗಿ... ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟಿದೆ. ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ, ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ, ಉಪದೇಶಿಸಿದ ಮೇಲೆ, ಯಾವ ಭಿಕ್ಷುಗಳು ಮೂರು ಸಂಕೋಲೆಗಳನ್ನು ತೊಡೆದು ಹಾಕಿದವರೋ ಅವರೆಲ್ಲರೂ ಸೋತಾಪನ್ನರು, ಸಂಸಾರದ ಕಡೆಗೆ ಪತನವಾಗದವರು, ನಿಶ್ಚಯವಾಗಿ ಸಂಬೋಧಿಯ ಕಡೆ ಹೋಗುವವರೂ ಆಗುತ್ತಾರೆ. ಭಿಕ್ಷುಗಳೇ, ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟಿದೆ. ಈ ರೀತಿಯಾಗಿ ಪರಿಪೂರ್ಣವಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟ ಮೇಲೆ, ಯಾವ ಭಿಕ್ಷುಗಳು ಧಮರ್ಾನುಸಾರಿಯಾದವರೋ, ಶ್ರದ್ಧಾನುಸಾರಿಯಾದವೋ ಅವರೆಲ್ಲರೂ ಸಂಬೋಧಿಯ ಕಡೆ ಹೋಗುವವರೂ ಆಗುತ್ತಾರೆ.273</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>ಭಿಕ್ಷುಗಳೇ, ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ, ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟಿದೆ. ಭಿಕ್ಷುಗಳೇ, ಈ ರೀತಿಯಾಗಿ ಪರಿಪೂರ್ಣವಾಗಿ, ಸರಳವಾಗಿ ತೆರೆದಿಟ್ಟಂತೆ, ನಿಚ್ಚಳವಾಗಿ, ತೇಪೆಯಿಲ್ಲದಂತೆ ಈ ಧರ್ಮವು ನನ್ನಿಂದ ಉಪದೇಶಿಸಲ್ಪಟ್ಟ ಮೇಲೆ, ಯಾವ ಭಿಕ್ಷುಗಳು ನನ್ನಲ್ಲಿ ಶ್ರದ್ಧಾವಂತರೋ, ಪ್ರೇಮವಂತರೋ ಅವರೆಲ್ಲರೂ ಸ್ವರ್ಗದ ಕಡೆ ಹೋಗುವವರೂ ಆಗುತ್ತಾರೆ274 ಎಂದು.</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>ಭಗವಾನರು ಹೀಗೆ ಹೇಳಿದರು. ಸ್ಫೂರ್ತಿ ಪಡೆದ ಆ ಭಿಕ್ಷುಗಳು ಭಗವಾನರ ಮಾತಿಗೆ ಆನಂದಗೊಂಡರು.</p>
    <h2>ಇಲ್ಲಿಗೆ ಹಾವಿನ ಉಪಮೆ ಸುತ್ತ ಮುಗಿಯಿತು</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. J. Srinivas Murthy</span>.</p>
      <p>ಅನುವಾದಕ: ಡಾ|| ಜೆ. ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>