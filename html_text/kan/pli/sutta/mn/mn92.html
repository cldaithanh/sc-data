<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 92: ಸೇಲ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn92' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ಬ್ರಾಹ್ಮಣ ವರ್ಗ</li>
      </ul>
      <h1 class='sutta-title'>92. ಸೇಲ ಸುತ್ತ</h1>
    </header>

    <h2>ಸೇಲ ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಮಯದಲ್ಲಿ ಭಗವಾನರು ಅಂಗುತ್ತರಾಪಾನ ದೇಶದಲ್ಲಿ ತಮ್ಮ ಸಾವಿರದಿನ್ನೂರೈವತ್ತು ಸಂಖ್ಯೆಯಷ್ಟು ದೊಡ್ಡ ಭಿಕ್ಖು ಸಂಘದೊಡನೆ ಅಡ್ಡಾಡುತ್ತಿದ್ದಾಗ ಅಂತ್ಯದಲ್ಲಿ ಆಪಣ ನಾಮದ ಅಂಗುತ್ತರಪಾನ ದೇಶದ ನಗರಕ್ಕೆ ಬಂದರು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಜಟಾಧಾರಿ ಸಂನ್ಯಾಸಿ ಕೇಣಿಯು ಹೀಗೆ ಕೇಳಲ್ಪಟ್ಟನು:</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಶಾಕ್ಯಪುತ್ರನಾದ ಸಮಣ ಗೌತಮನು ಶಾಕ್ಯಕುಲದ ಪರಿಬ್ಬಾಜಕನು. ಈತನು ಅಂಗುತ್ತರಪಾನ ದೇಶದಲ್ಲಿ ತಮ್ಮ ಸಾವಿರದಿನ್ನೂರೈವತ್ತು ಸಂಖ್ಯೆಯ ಭಿಕ್ಖು ಸಂಘದೊಡನೆ ಅಡ್ಡಾಡುತ್ತಾ ಆಪಣ ನಗರಕ್ಕೆ ಬಂದಿದ್ದಾನೆ.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಆ ಆಚಾರ್ಯ ಗೌತಮರ ಬಗ್ಗೆ ಒಳ್ಳೆಯ ಮಾತುಗಳು ಕೇಳಿಬರುತ್ತಿವೆ:</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಶಾಕ್ಯ ಪುತ್ರರಾದ ಸಮಣ ಗೌತಮರು ಶಾಕ್ಯ ಕುಲದ ಪಬ್ಬಜಿತರು. ಇವರು ವಿದೇಹ ರಾಜ್ಯದಲ್ಲಿ ತಮ್ಮ ಐದುನೂರು ಭಿಕ್ಖುಗಳ ಭಿಕ್ಖು ಸಂಘದಲ್ಲಿ ಸಂಚರಿಸುತ್ತಿದ್ದಾರೆ. ಈ ಪೂಜ್ಯ ಗೌತಮರ ಬಗ್ಗೆ ಒಳ್ಳೆಯ ವದಂತಿಯೊಂದು ಹಬ್ಬಿದೆ:</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಭಗವಾನರು ಅರಹಂತರು, ಸಮ್ಮಾಸಂಬುದ್ಧರು, ವಿದ್ಯಾಚರಣ ಸಂಪನ್ನರು ಸುಗತರು ಲೋಕ ಜ್ಞಾನಿಗಳು, ವ್ಯಕ್ತಿಗಳನ್ನು ಪಳಗಿಸುವ ಅಸಮಾನ ಮಾರ್ಗದರ್ಶಿಗಳು. ದೇವತೆಗಳ ಹಾಗು ಮಾನವರ ಗುರುಗಳು, ಭಗವಂತರು ಮತ್ತು ಬುದ್ಧರು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ತಮ್ಮ ಸ್ವಯಂ ಅಭಿಜ್ಞಾನದಿಂದ ಈ ಲೋಕದ ದೇವತೆಗಳನ್ನು, ಮಾರರನ್ನು, ಬ್ರಹ್ಮರನ್ನು, ಸಮಣರನ್ನು ಬ್ರಾಹ್ಮಣರನ್ನು ಪ್ರಜೆಗಳನ್ನು ರಾಜರನ್ನು ಅರಿತಿದ್ದಾರೆ.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಯಾವ ಧರ್ಮವು ಆದಿಯಲ್ಲಿ ಮಧ್ಯದಲ್ಲಿ ಮತ್ತು ಅಂತ್ಯದಲ್ಲಿ ಕಲ್ಯಾಣದಿಂದ ಕೂಡಿದೆಯೋ ಅಂತಹ ಧರ್ಮವನ್ನು ಅರ್ಥ ವ್ಯಂಜನಗಳಿಂದ ಬೋಧಿಸಿ ಪರಿಪೂರ್ಣವೂ ಪರಿಶುದ್ಧವೂ ಆದ ಬ್ರಹ್ಮಚರ್ಯ (ಪವಿತ್ರ) ಜೀವನವನ್ನು ಪ್ರಕಾಶಿಸುವಂತವರು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ಈಗ ಅಂತಹ ಅರಹಂತರನ್ನು ನೋಡುವುದು ಒಳ್ಳೆಯದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>2. ಜಟಾಧಾರಿ ಸಂನ್ಯಾಸಿ ಕೇಣಿಯು ಭಗವಾನರಲ್ಲಿಗೆ ಹೋಗಿ ಗೌರವವನ್ನು ಸಲ್ಲಿಸಿ ಉಭಯ ಕುಶಲೋಪರಿಯ ನಂತರ ಒಂದು ಬದಿಯಲ್ಲಿ ಕುಳಿತನು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಭಗವಾನರು ಅವನಿಗೆ ಧಮ್ಮದ ಮೇಲೆ ಉಪದೇಶ ನೀಡಿ ಬೋಧಿಸಿದರು, ಆಗ್ರಹಿಸಿದರು ಜಾಗ್ರತಗೊಳಿಸಿದರು ಮತ್ತು ಉತ್ತೇಜಿಸಿದರು. ಹೀಗೆ ಭಗವಾನರ ಧಮ್ಮೋಪದೇಶದಿಂದ ಬೋಧಿತರಾಗಿ, ಆಗ್ರಹಿತರಾಗಿ, ಜಾಗ್ರತರಾಗಿ ಮತ್ತು ಉತ್ತೇಜಿತರಾಗಿ ಜಟಾಧಾರಿ ಸಂನ್ಯಾಸಿ ಕೇಣಿಯು ಭಗವಾನರಿಗೆ ಹೇಳಿದರು:</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಪೂಜ್ಯ ಗೌತಮರು ತಮ್ಮ ಭಿಕ್ಖು ಸಂಘದ ಸಮೇತ ನಾಳೆ ನನ್ನಿಂದ ಭೋಜನವನ್ನು ಸ್ವೀಕರಿಸಲು ಒಪ್ಪಿಗೆಯನ್ನು ನೀಡಬೇಕು.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಹೀಗೆ ಹೇಳಿದ ಮೇಲೆ ಭಗವಾನರು ನುಡಿದರು:</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಕೇಣಿಯ, ಭಿಕ್ಖು ಸಂಘವು ಸಾವಿರದಿನ್ನುರೈತವತ್ತು ಸಂಖ್ಯೆಯಷ್ಟು ದೊಡ್ಡದು ಮತ್ತು ನೀನು ಈ ಬ್ರಾಹ್ಮಣರ ಮೇಲೆ ಪೂರ್ಣ ವಿಶ್ವಾಸವನ್ನಿಡಬೇಕು.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಎರಡನೆಸಾರಿ ಜಟಾಧಾರಿ ಸಂನ್ಯಾಸಿ ಕೇಣಿಯು ಭಗವಾನರಿಗೆ ಹೇಳಿದನು:</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಪೂಜ್ಯ ಗೌತಮರೆ, ಭಿಕ್ಖು ಸಂಘವು ಸಾವಿರದ ಇನ್ನೂರೈವತ್ತು ಸಂಖ್ಯೆಯಷ್ಟು ದೊಡ್ಡದಿದ್ದು ಮತ್ತು ನಾನು ಬ್ರಾಹ್ಮಣರ ಮೇಲೆ ಪೂರ್ಣ ವಿಶ್ವಾಸವನ್ನಿಟ್ಟಿದ್ದರೂ ನನ್ನಿಂದ ನಾಳೆಯ ಭೋಜನವನ್ನು ಸ್ವೀಕರಿಸಲು ಒಪ್ಪಿಗೆಯನ್ನು ನೀಡಬೇಕು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಎರಡನೆಸಾರಿ ಭಗವಾನರು ನುಡಿದರು: ಕೇಣಿಯ,.... ವಿಶ್ವಾಸವನ್ನಿಡಬೇಕು.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ಮೂರನೆಸಾರಿ ಜಟಾಧಾರಿ ಸಂನ್ಯಾಸಿ ಕೇಣಿಯನು ಭಗವಾನರಿಗೆ ಹೇಳಿದನು:</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಪೂಜ್ಯ ಗೌತಮರೆ, ಭಿಕ್ಖು ಸಂಘವು... ಆದರೂ ಸಹ ಪೂಜ್ಯ ಗೌತಮರು ತಮ್ಮ ಭಿಕ್ಖು ಸಂಘದೊಡನೆ ನನ್ನಿಂದ ನಾಳೆಯ ಭೋಜನವನ್ನು ಸ್ವೀಕರಿಸಲು ಒಪ್ಪಿಗೆಯನ್ನು ನೀಡಬೇಕು.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಭಗವಾನರು ಮೌನದಲ್ಲೇ ಸಮ್ಮತಿಯನ್ನು ಸೂಚಿಸಿದರು.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಆಗ, ಭಗವಾನರು ಸಮ್ಮತಿಯನ್ನು ಸೂಚಿಸಿದ್ದಾರೆಂದು ಅರಿತು ಜಟಾಧಾರಿ ಸಂನ್ಯಾಸಿ ಕೇಣಿಯನು ತನ್ನ ಆಸನದಿಂದ ಎದ್ದು ತನ್ನ ಆಶ್ರಮಕ್ಕೆ ಹೋಗಿ ಅಲ್ಲಿ ತನ್ನ ಗೆಳೆಯರನ್ನು, ಸಹಯೋಗಿಗಳನ್ನು, ಬಂಧುಗಳನ್ನು ಕುರಿತು ಹೇಳಿದನು:</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>ಪ್ರಿಯರೆ, ಗೆಳೆಯರೆ, ಸಹಯೋಗಿಗಳೆ ಮತ್ತು ಬಂಧುಗಳೇ ನನ್ನ ಮಾತುಗಳನ್ನು ಕೇಳಿ ಸಮಣ ಗೌತಮರನ್ನು ಮತ್ತು ಅವರ ಭಿಕ್ಖು ಸಂಘವನ್ನು ನಾಳಿನ ಭೋಜನಕ್ಕೆ ಆಮಂತ್ರಣ ನೀಡಿದ್ದೇನೆ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಆದ್ದರಿಂದ ಸೂಕ್ತ ಖರೀದಿಗಳನ್ನು ಮತ್ತು ತಯಾರಿಗಳನ್ನು ಮಾಡಿ.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>ಹಾಗೆಯೇ ಆಗಲಿ ಎಂದು ಅವರು ನುಡಿದು ಕೆಲವರು ಒಲೆಗಳನ್ನು ತೋಡಿದರು, ಕೆಲವರು ಕಟ್ಟಿಗೆ ಕಡಿದರು, ಕೆಲವರು ಪಾತ್ರೆಗಳನ್ನು ತೊಳೆದರು, ಕೆಲವರು ನೀರು ತರಲು ಕೊಡ ಹಿಡಿದರು, ಕೆಲವರು ಆಸನಗಳನ್ನು ಸಿದ್ಧಪಡಿಸಿದರು.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಹೀಗೆ ಎಲ್ಲರೂ ತಮ್ಮ ತಮ್ಮ ಕೆಲಸದಲ್ಲಿ ತೊಡಗಿರಲು ಜಟಾಧಾರಿ ಸಂನ್ಯಾಸಿ ಕೇಣಿಯನು ತಾನೇ ಮಂಡಪವನ್ನು (ವೇದಿಕೆ) ನಿರ್ಮಿಸುತ್ತಿದ್ದನು.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>3. ಆಗ ಆ ಸಂದರ್ಭದಲ್ಲಿ ಆಪಣದಲ್ಲಿ ಬ್ರಾಹ್ಮಣ ಸೇಲನು ವಾಸಿಸುತ್ತಿದ್ದನು. ಅವನು ತ್ರಿವೇದ ಪಾರಂಗತನು, ಅವುಗಳ ಶಬ್ದ ಭಂಡಾರವನ್ನು, ಪೂಜಾಪದ್ಧತಿಯನ್ನು, ಮುಖೋಚ್ಚಾರಿಕ ಧ್ವನಿ ಶಾಸ್ತ್ರವನ್ನು ಶಬ್ದನಿಷ್ಪತ್ತಿಯನ್ನು, ಇತಿಹಾಸವನ್ನು ಬಲ್ಲವನು, ಭಾಷಾ ಶಾಸ್ತ್ರದಲ್ಲಿ, ವೇಯ್ಯಾಕರಣದಲ್ಲಿ ನಿಪುಣನು; ಲೋಕಾಯತವನ್ನು ಮಹಾಪುರುಷ ಲಕ್ಷಣಗಳನ್ನು ಚೆನ್ನಾಗಿ ಬಲ್ಲವನು ಮತ್ತು ಮೂರುನೂರು ಬ್ರಾಹ್ಮಣ ಮಾಣವಕರಿಗೆ (ಹುಡುಗರು ಅಥವಾ ಶಿಷ್ಯರು) ಮಂತ್ರಗಳನ್ನು ಹೇಳಿಕೊಡುತ್ತಿದ್ದನು.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>ಆ ಸಂದರ್ಭದಲ್ಲಿ ಜಟಾಧಾರಿ ಸಂನ್ಯಾಸಿ ಕೇಣಿಯನು ಬ್ರಾಹ್ಮಣನಾದ ಸೇಲನಲ್ಲಿ ಪೂರ್ಣ ವಿಶ್ವಾಸವನ್ನಿಟ್ಟಿದ್ದನು.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಬ್ರಾಹ್ಮಣ ಸೇಲನು ತನ್ನ ಮೂರುನೂರು ಬ್ರಾಹ್ಮಣ ಮಾಣವಕರಿಗೆ ಶಿಕ್ಷಣ ಕೊಡುವ ಸಲುವಾಗಿ ನಡೆದಾಡುತ್ತಿರುವಾಗ ಜಟಾಧಾರಿ ಸಂನ್ಯಾಸಿ ಕೇಣಿಯನ ಆಶ್ರಮಕ್ಕೆ ಬಂದನು.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ಅಲ್ಲಿ ಕೆಲವರು ಒಲೆಗಳಿಗಾಗಿ ನೆಲವನ್ನು ತೋಡುತ್ತಾ, ಸೌದೆ ಕಡಿಯುತ್ತಾ, ಇನ್ನೂ ಕೆಲವರು ಪಾತ್ರೆಗಳನ್ನು ತೊಳೆಯುತ್ತಾ, ಮತ್ತೆ ಕೆಲವರು ನೀರನ್ನು ತರಲು ಕೊಡಗಳನ್ನು ಹೊರುತ್ತಾ, ಕೆಲವರು ಆಸನಗಳನ್ನು ಸಿದ್ಧಪಡಿಸುತ್ತ ಮತ್ತು ಸ್ವತಃ ಜಟಾಧಾರಿ ಕೇಣಿಯನೇ ಮಂಡಪವನ್ನು ಸಿದ್ಧಪಡಿಸುತ್ತಿರುವುದನ್ನು ಕಂಡನು.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಯಾವಾಗ ಇದೆಲ್ಲವನ್ನೂ ನೋಡಿದನೋ ಜಟಾಧಾರಿ ಸಂನ್ಯಾಸಿ ಕೇಣಿಯನಿಗೆ ಪ್ರಶ್ನಿಸಿದನು:</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಏನು ಆಚಾರ್ಯ ಕೇಣಿಯರೆ, ವಿವಾಹವನ್ನೇನಾದರೂ ಏರ್ಪಡಿಸಿದ್ದೀರೋ ಅಥವಾ ಯಾರನ್ನಾದರೂ ವಿವಾಹ ಮಾಡಿ ಕಳಿಸುತ್ತಿದ್ದೀರೋ ಅಥವಾ ಮಹಾಯಜ್ಞವನ್ನೇನಾದರೂ ಏರ್ಪಡಿಸಿದ್ದೀರೋ ಅಥವಾ ಮಗಧ ದೇಶದ ದೊರೆ ಸೇನಿಯ ಬಿಂಬಿಸಾರನನ್ನು ಆತನ ಪರಿವಾರದೊಂದಿಗೆ ನಾಳಿನ ಭೋಜನಕ್ಕೆ ಆಹ್ವಾನಿಸಿದ್ದೀರೋ?</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>ನಾನು ಯಾವುದೇ ವಿವಾಹವನ್ನು ಜರುಗಿಸುತ್ತಿಲ್ಲ ಅಥವಾ ಯಾರನ್ನೂ ವಿವಾಹ ಮಾಡಿ ಕಳಿಸುತ್ತಿಲ್ಲ, ಆಚಾರ್ಯ ಸೇಲರೆ; ಅಥವಾ ಮಗಧ ದೇಶದ ದೊರೆ ಸೇನಿಯ ಬಿಂಬಿಸಾರನನ್ನು ಆತನ ಪರಿವಾರದೊಂದಿಗೆ ನಾಳಿನ ಭೋಜನಕ್ಕೆ ಆಹ್ವಾನಿಸಿಲ್ಲ.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>ಆದರೆ ನಾನೊಂದು ಮಹಾಯಜ್ಞಕ್ಕೆ ತಯಾರಿಯನ್ನು ಮಾಡುತ್ತಿದ್ದೇನೆ.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಶಾಕ್ಯಪುತ್ರರಾದ ಸಮಣ ಗೌತಮರು, ಶಾಕ್ಯ ಕುಲದಿಂದ ಪರಿಬ್ಬಾಜಕರಾದವರು, ಅಂಗುತ್ತಾರಪನ ದೇಶದಲ್ಲಿ ತನ್ನ ಸಾವಿರದ ಇನ್ನೂರೈವತ್ತು ಭಿಕ್ಖು ಸಂಘದವರೊಂದಿಗೆ ಸಂಚರಿಸುತ್ತಿದ್ದರು.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ಪೂಜ್ಯ ಗೌತಮರ ಬಗ್ಗೆ ಒಳ್ಳೆಯ ಮಾತುಗಳು ಹೀಗೆ ಕೇಳಿಬಂದವು:</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ಭಗವಾನರು ಅರಹಂತರು, ಸಮ್ಮಾಸಂಬುದ್ಧರು, ವಿದ್ಯಾಚರಣ ಸಂಪನ್ನರು, ಸುಗತರು, ಲೋಕಜ್ಞಾನಿಗಳು, ವ್ಯಕ್ತಿಗಳನ್ನು ಪಳಗಿಸುವ ಅಸಮಾನ ಮಾರ್ಗದರ್ಶಿಗಳು, ದೇವ ಮಾನವರ ಗುರುಗಳು, ಬುದ್ಧರು ಮತ್ತು ಭಾಗ್ಯವಂತರು ಆಗಿದ್ದಾರೆ ಅವರನ್ನು ಮತ್ತು ಅವರ ಭಿಕ್ಖು ಸಂಘವನ್ನು ನಾಳಿನ ಭೋಜನಕ್ಕೆ ಆಹ್ವಾನಿಸಿದ್ದೇನೆ.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಏನು, ಕೇಣಿಯ, ನೀನು ಬುದ್ಧ ಎಂದು ಹೇಳಿದೆಯಾ?</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಹೌದು ಸೇಲ, ನಾನು ಬುದ್ಧ ಎಂದು ಹೇಳಿದೆ.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಏನು, ಕೇಣಿಯ, ನೀನು ಬುದ್ಧ ಎಂದು ಹೇಳಿದೆಯಾ?</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>ಹೌದು ಸೇಲ, ನಾನು ಬುದ್ಧ ಎಂದು ಹೇಳಿದೆ.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>4. ಆಗ ಬ್ರಾಹ್ಮಣ ಸೇಲನಿಗೆ ಹೀಗೆ ಅನ್ನಿಸಿತು:</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಬುದ್ಧ ಎಂಬ ಪದವನ್ನು ಈ ಲೋಕದಲ್ಲಿ ಘೋಷಿಸುವುದೇ ದುರ್ಲಭ.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ನಮ್ಮ ಸ್ತೋತ್ರಗಳಲ್ಲಿ ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಹೇಳಿದೆ. ಈ ಲಕ್ಷಣಗಳನ್ನು ಹೊಂದಿದ ಮಹಾಪುರುಷನಿಗೆ ಎರಡು ಸಾಧ್ಯತೆಗಳು ಮಾತ್ರ ಇವೆ, ಅವು ಬಿಟ್ಟು ಬೇರೆ ಇಲ್ಲ.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>ಅವನು ಗಾರ್ಹಸ್ಥ್ಯ ಧರ್ಮದಲ್ಲಿದ್ದರೆ ಚಕ್ರವರ್ತಿ ಮಹಾರಾಜನಾಗಿ, ಧರ್ಮದಿಂದ ಆಳುವ ಧಾರ್ಮಿಕ ರಾಜನಾಗಿ, ನಾಲ್ಕು ದಿಕ್ಕುಗಳ ಒಡೆಯನಾಗಿ, ವಿಜೇತನಾಗಿ ಸ್ಥಿರ ಜನಪದವನ್ನು ಸಪ್ತ ಸಂಪತ್ತುಗಳನ್ನು ಹೊಂದಿದವನಾಗಿರುತ್ತಾನೆ.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>ಅವನಲ್ಲಿ ಈ ಏಳು ಸಂಪತ್ತುಗಳಿರುತ್ತವೆ.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>ರಥಸಂಪತ್ತು, ಹಸ್ತಿ ಸಂಪತ್ತು, ಅಶ್ವ ಸಂಪತ್ತು, ರತ್ನ ಸಂಪತ್ತು, ಸ್ತ್ರೀ ಸಂಪತ್ತು, ಗೃಹಪತಿ ಸಂಪತ್ತು ಮತ್ತು ಏಳನೆಯ ಪರಿಣಾಯಕ ಸಂಪತ್ತು.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>ಅವನ ಮಕ್ಕಳು ಒಂದು ಸಾವಿರಕ್ಕೂ ಮಿಗಿಲು ಶೂರರು, ವೀರರು, ಶತ್ರು ಸೈನ್ಯವನ್ನು ಮರ್ಧನ ಮಾಡುವವರೂ ಆಗಿರುತ್ತಾರೆ;</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ಸಾಗರ ಪರ್ಯಂತದವರೆಗೂ ಭೂಮಿಯನ್ನು ದಂಡರಹಿತರಾಗಿ ಶಸ್ತ್ರವಿಲ್ಲದೆಯೇ ಧಮ್ಮದಿಂದ ಆಳುತ್ತಾರೆ.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>ಆದರೆ ಅವನು ಮನೆಯನ್ನು ಬಿಟ್ಟು ಅನಗಾರಿಕ ಪಬ್ಬಜಿತನಾದರೆ ಅರಹಂತನೂ ಸಮ್ಮಾಸಂಬುದ್ಧನೂ ಆಗಿ ಲೋಕಕ್ಕೆ ಕವಿದಿರುವ ಮಬ್ಬನ್ನು ಛೇದಿಸುವವನಾಗುತ್ತಾನೆ.</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>5. ನನ್ನ ಪ್ರಿಯ ಕೇಣಿಯ, ಅರಹಂತರೂ ಸಮ್ಮಾಸಂಬುದ್ಧರೂ ಆದ ಪೂಜ್ಯ ಗೌತಮರು ಈಗ ಎಲ್ಲಿ ವಾಸಿಸುತ್ತಿದ್ದಾರೆ?</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>ಹೀಗೆ ಹೇಳಿದ ನಂತರದಲ್ಲಿ ಜಟಾಧಾರಿ ಸಂನ್ಯಾಸಿ ಕೇಣಿಯನು ಬಲಗೈಯನ್ನು ಚಾಚಿ ತೋರಿಸಿ ಹೇಳಿದನು:</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಅಗೋ ಅಲ್ಲಿ ನೀಲವನರಾಜಿ ಕಾಣುತ್ತದಲ್ಲ ಅಲ್ಲಿದ್ದಾರೆ, ಆಚಾರ್ಯ ಸೇಲರೇ.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>ಆಗ ಬ್ರಾಹ್ಮಣ ಸೇಲನು ತನ್ನ ಮೂರುನೂರು ಬ್ರಾಹ್ಮಣ ಮಾಣವಕರೊಂದಿಗೆ ಭಗವಾನರ ಬಳಿಗೆ ಹೋದನು.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>ಅವನು ತನ್ನ ಬ್ರಾಹ್ಮಣ ಮಾಣವಕರಿಗೆ ಹೇಳಿದನು:</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>ಪ್ರಿಯರೆ, ಸದ್ದುಮಾಡದೆ ಬನ್ನಿ, ಭಗವಾನರ ಬಳಿ ಹೋಗುವುದೇ ಕಷ್ಟ, ಅವರು ಸಿಂಹಗಳಂತೆ ಏಕಾಂಗಿಯಾಗಿ ಸಂಚರಿಸುತ್ತಾರೆ.</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>ನಾನು ಸಮಣ ಗೌತಮರೊಂದಿಗೆ ಮಾತನಾಡುತ್ತಿರುವಾಗ ನೀವು ಯಾರೂ ನನ್ನನ್ನು ಅಡ್ಡಿಪಡಿಸಬಾರದು,</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>ನಮ್ಮ ಮಾತು ಮುಗಿಯುವವರೆಗೂ ನೀವು ಕಾಯಿರಿ.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>ನಂತರದಲ್ಲಿ ಬ್ರಾಹ್ಮಣ ಸೇಲನು ಭಗವಾನರ ಬಳಿ ಹೋಗಿ ಗೌರವವನ್ನು ಸಲ್ಲಿಸಿದನು.</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>ಸೌಜನ್ಯದ ಮತ್ತು ಉಭಯ ಕುಶಲೋಪರಿಯ ಮಾತುಗಳು ಮುಗಿದ ಮೇಲೆ ಒಂದು ಪಕ್ಕದಲ್ಲಿ ಕುಳಿತು ಭಗವಾನರ ದೇಹದಲ್ಲಿ ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಗಮನಿಸತೊಡಗಿದನು.</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>ಅವರಲ್ಲಿ ಮೂವತ್ತೆರಡರ ಪೈಕಿ ಎರಡು ಹೊರತುಪಡಿಸಿ ಹೆಚ್ಚು ಕಮ್ಮಿ ಮೂವತ್ತು ಲಕ್ಷಣಗಳನ್ನು ಕಂಡನು. ಎರಡು ಲಕ್ಷಣಗಳ ಬಗ್ಗೆ ಸಂಶಯ ಮತ್ತು ಅನಿಶ್ಚತತೆ ಇತ್ತು.</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>ಅವುಗಳ ಏನು ತೀಮರ್ಾನಿಸಬೇಕೆಂದು ಹೊಳೆಯುತ್ತಿಲ್ಲ. ಅವೆರಡು ಯಾವುವೆಂದರೆ:</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>ಪುರುಷ ಗುಪ್ತಾಂಗವು ಕೋಶದಲ್ಲಿ ಅಗಡಿಕೊಂಡಿರುವುದು ಮತ್ತು ಉದ್ದವಾದ ನಾಲಗೆ.</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>ಆಗ ಭಗವಾನರಿಗೆ ಹೀಗೆ ಅನ್ನಿಸಿತು:</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>ಈ ಬ್ರಾಹ್ಮಣ ಸೇಲನು ಮಹಾಪುರುಷನ ಮೂವತ್ತೆರಡು ಲಕ್ಷಣಗಳ ಪೈಕಿ ಕೋಶದಲ್ಲಿ ಅಡಗಿಕೊಂಡಿರುವ ಪುರುಷ ಗುಪ್ತಾಂಗ ಮತ್ತು ಉದ್ದ ನಾಲಗೆ ಇವೆರಡು ಮಾತ್ರ ಕಾಣುತ್ತಿಲ್ಲ, ಅವನಿಗೆ ಆ ಬಗ್ಗೆ ಸಂದೇಹ ಅನಿಶ್ಚತತೆ ಇದ್ದು ಏನು ತೀಮರ್ಾನಿಸಬೇಕೆಂದು ಹೊಳೆಯುತ್ತಿಲ್ಲ.</p>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>ಭಗವಾನರು ತಮ್ಮ ಅತಿಮಾನುಷ ಶಕ್ತಿಯನ್ನು ಪ್ರಯೋಗಿಸಿ ಬ್ರಾಹ್ಮಣ ಸೇಲನು ಭಗವಾನರ ಕೋಶ ಸಹಿತವಾದ ಗುಪ್ತಾಂಗವನ್ನು ನೋಡುವಂತೆ ಮಾಡಿದರು.</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>ಆನಂತರದಲ್ಲಿ ತಮ್ಮ ನಾಲಗೆಯನ್ನು ಹೊರಗೆ ಚಾಚಿ ಎರಡು ಕಿವಿ ರಂದ್ರಗಳನ್ನೂ ಮತ್ತು ಮೂಗಿನ ಹೊಳ್ಳೆಗಳನ್ನೂ ಪದೇ ಪದೇ ಮುಟ್ಟಿ ತಮ್ಮ ನಾಲಗೆಯಿಂದ ಇಡೀ ಹಣೆಯನ್ನು ಮುಟ್ಟಿದರು.</p>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>ಆಗ ಬ್ರಾಹ್ಮಣ ಸೇಲನು ಆಲೋಚಿಸಿದನು:</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>ಈ ಸಮಣ ಗೌತಮರು ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಹೊಂದಿದ್ದಾರೆ. ಅವೆಲ್ಲವೂ ಪರಿಪೂರ್ಣವಾಗಿವೆ, ಅಪರಿಪೂರ್ಣವಾಗಿಲ್ಲ.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>ಆದರೆ ಅವರು ಬುದ್ಧರು ಹೌದೋ ಅಲ್ಲವೋ ನನಗೆ ತಿಳಿಯದು.</p>
    <p><a class='ref sc' id='sc70'>SC 70</a><a class='ref cscd' id='cscd70'>CSCD 70</a>ಆದರೂ ಸಹ ನಾನು ಹಿರಿಯ ವಯಸ್ಸಾದ ಬ್ರಾಹ್ಮಣರು ತಮ್ಮ ಗುರು ಪರಂಪರೆಯನ್ನು ಕುರಿತು ಮಾತನಾಡುವಾಗ ಅವರು ಅರಹಂತರು ಸಮ್ಮಾಸಂಬುದ್ಧರು ಎಂದು ಪ್ರಶಂಸನೀಯ ಮಾತುಗಳನ್ನು ಹೇಳಿದಾಗ ಅವರು ತಮ್ಮ ನಿಜಸ್ವರೂಪವನ್ನು ಹೊರಗೆಡವುತ್ತಾರೆ.</p>
    <p><a class='ref sc' id='sc71'>SC 71</a><a class='ref cscd' id='cscd71'>CSCD 71</a>ಆದ್ದರಿಂದ ನಾನು ಸಮಣ ಗೌತಮರನ್ನು ಕುರಿತು ಅವರ ಸಮ್ಮುಖದಲ್ಲಿಯೇ ಸಾರವತ್ತಾದ ಗಾಥೆಗಳ ಮೂಲಕ ಹೇಳಿದರೆ ಹೇಗೆ?</p>
    <p><a class='ref sc' id='sc72'>SC 72</a><a class='ref cscd' id='cscd72'>CSCD 72</a>6. ಆಗ ಅವನು ಭಗವಾನರ ಸಮ್ಮುಖದಲ್ಲಿ ಸಾರವತ್ತಾದ ಈ ಗಾಥೆಗಳನ್ನು ಹೇಳಿದನು:</p>
    <h2>ಸೇಲ</h2>
    <p><a class='ref sc' id='sc73'>SC 73</a><a class='ref cscd' id='cscd73'>CSCD 73</a>ಹೇ ಭಗವಾನ್ ನೀನು ಪರಿಪೂರ್ಣ ಕಾಯನು ಸುರುಚಿ ಸುಜಾತನು</p>
    <p><a class='ref sc' id='sc74'>SC 74</a><a class='ref cscd' id='cscd74'>CSCD 74</a>ಚಾರುದರ್ಶನನು ಸುವರ್ಣ ವರ್ಣದವನು ಬಿಳಿಯ ದಂತಪಂಕ್ತಿಯ ನೀನು ಬಲಶಾಲಿಯು</p>
    <p><a class='ref sc' id='sc75'>SC 75</a><a class='ref cscd' id='cscd75'>CSCD 75</a></p>
    <p><a class='ref sc' id='sc76'>SC 76</a><a class='ref cscd' id='cscd76'>CSCD 76</a>ನರರಲ್ಲಿ ಸುಜಾತನು ನೀನು, ಕಾಣುವುದು ನಿನ್ನ ದೇಹದೊಳೆಲ್ಲ ಮಹಾಪುರುಷ ಲಕ್ಷಣಗಳು</p>
    <p><a class='ref sc' id='sc77'>SC 77</a><a class='ref cscd' id='cscd77'>CSCD 77</a>ಪ್ರಸನ್ನ ನೇತ್ರನು, ಸುಮುಖನು ಅಗ್ನಿಶಿಖೆಯಂತೆ ನೇರನು</p>
    <p><a class='ref sc' id='sc78'>SC 78</a><a class='ref cscd' id='cscd78'>CSCD 78</a>ಸಮಣ ಜನರೊಳಗೆ ಕಾಣುವ ತೇಜೋಮಯ ಸೂರ್ಯನು ನೀನು</p>
    <p><a class='ref sc' id='sc79'>SC 79</a><a class='ref cscd' id='cscd79'>CSCD 79</a>ಸುವರ್ಣ ಚರ್ಮದಿ ಹೊಳೆವ ಅಪ್ರತಿಮ ಸುಂದರ ನೀನು</p>
    <p><a class='ref sc' id='sc80'>SC 80</a><a class='ref cscd' id='cscd80'>CSCD 80</a>ಸಮಣ ಬದುಕಿಗಷ್ಟೇ ತೃಪ್ತಿಹೊಂದಿದೆಯೇನು?</p>
    <p><a class='ref sc' id='sc81'>SC 81</a><a class='ref cscd' id='cscd81'>CSCD 81</a>ರಥಸಭೆಗಳ ಚಕ್ರವರ್ತಿ ನೀನು ರಜನು ಜಂಬುಮಂಡಲದ ನಾಲ್ಕು ದಿಕ್ಕುಗಳ ವಿಜೇತನು90</p>
    <p><a class='ref sc' id='sc82'>SC 82</a><a class='ref cscd' id='cscd82'>CSCD 82</a>ಕ್ಷ</p>
    <p><a class='ref sc' id='sc83'>SC 83</a><a class='ref cscd' id='cscd83'>CSCD 83</a>ತ್ರಿಯರು ಭೋಗಿರಾಜರು ನಿನ್ನ ಸೇವಕರು ಓ ಗೌತಮ, ರಾಜಾಧಿರಾಜನು ನೀನು</p>
    <p><a class='ref sc' id='sc84'>SC 84</a><a class='ref cscd' id='cscd84'>CSCD 84</a>ಆಳಬೇಕು ಈ ನೆಲವನು.</p>
    <h2>ಬುದ್ಧ</h2>
    <p><a class='ref sc' id='sc85'>SC 85</a><a class='ref cscd' id='cscd85'>CSCD 85</a>ಓ ಸೇಲನೆ ನಾನೀಗಾಗಲೆ ರಾಜನು ಎಂದರು ಭಗವಾನರು</p>
    <p><a class='ref sc' id='sc86'>SC 86</a><a class='ref cscd' id='cscd86'>CSCD 86</a>ಸರಿಸಾಟಿಯಿಲ್ಲದ ಧಮ್ಮರಾಜನು ನಾನು ಧಮ್ಮಚಕ್ರವನು ತಿರುಗಿಸುವವನು</p>
    <p><a class='ref sc' id='sc87'>SC 87</a><a class='ref cscd' id='cscd87'>CSCD 87</a>ನಿಲ್ಲದೆಂದೂ ಆ ಚಕ್ರವು.</p>
    <h2>ಸೇಲ:</h2>
    <p><a class='ref sc' id='sc88'>SC 88</a><a class='ref cscd' id='cscd88'>CSCD 88</a>ಜ್ಞಾನೋದಯವನು ಹೊಂದಿರುವೆನೆಂದು ಹೇಳಿಕೊಳ್ಳುವೆ ಓ ಗೌತಮ, ಹೇಳು ನನಗೆ</p>
    <p><a class='ref sc' id='sc89'>SC 89</a><a class='ref cscd' id='cscd89'>CSCD 89</a>ಸರಿಸಾಟಿಯಿಲ್ಲದ ಧಮ್ಮರಾಜನು ನಾನು,</p>
    <p><a class='ref sc' id='sc90'>SC 90</a><a class='ref cscd' id='cscd90'>CSCD 90</a>ಧಮ್ಮಚಕ್ರವನು ತಿರುಗಿಸುವವನು ನಿಲ್ಲದೆಂದೂ ಆ ಚಕ್ರವು ಎಂದು.</p>
    <p><a class='ref sc' id='sc91'>SC 91</a><a class='ref cscd' id='cscd91'>CSCD 91</a>ಆ ಸೇನಾಪತಿ, ಭಗವಾನರ ಜಾಡನ್ನೇ ಹಿಂಬಾಲಿಸುವ ಆ ನಿನ್ನ ಶಿಷ್ಯನಾರು?</p>
    <p><a class='ref sc' id='sc92'>SC 92</a><a class='ref cscd' id='cscd92'>CSCD 92</a>ಅನುವರ್ತನೆಯಲ್ಲಿಟ್ಟ ಧಮ್ಮಚಕ್ರವನು ತಿರುಗಿಸುತ್ತಲೇ ಇರುವವನಾರು?</p>
    <h2>ಬುದ್ಧ</h2>
    <p><a class='ref sc' id='sc93'>SC 93</a><a class='ref cscd' id='cscd93'>CSCD 93</a>ಚಕ್ರವನು ಉರುಳಿಸುತ್ತಲೇ ಇರುವವನು ನಾನೆ (ಎಂದುತ್ತರಿಸಿದನು ಬುದ್ಧನು ಸೇಲನಿಗೆ)</p>
    <p><a class='ref sc' id='sc94'>SC 94</a><a class='ref cscd' id='cscd94'>CSCD 94</a>ಸಾರಿಪುತ್ತನು ತಥಾಗತನ ಅನುಜಾತನು ಅದೇ ಪರಮ ಧಮ್ಮಚಕ್ರವನು ತಿರುಗಿಸಲು ಅನುವಾಗುತ್ತಿರುವನು.</p>
    <p><a class='ref sc' id='sc95'>SC 95</a><a class='ref cscd' id='cscd95'>CSCD 95</a>ಏನನರಿಯಬೇಕೋ ಅದನು ನೇರದಲಿ ಅರಿತಿದೆ ಏನನು ಭಾವಿಸಲು ಬೇಕು ಅದನು ಭಾವಿಸಲಾಗಿದೆ</p>
    <p><a class='ref sc' id='sc96'>SC 96</a><a class='ref cscd' id='cscd96'>CSCD 96</a>ಏನನು ತೊರೆಯಬೇಕದನು ತೊರೆಯಲಾಗಿದೆ ಆದ್ದರಿಂದ, ಬ್ರಾಹ್ಮಣ, ನಾನು ಬುದ್ಧ.</p>
    <p><a class='ref sc' id='sc97'>SC 97</a><a class='ref cscd' id='cscd97'>CSCD 97</a>ಏನು ಸಂಶಯಗಳಿವೆಯೊ ನನ್ನ ಕುರಿತಂತೆ ಅವನು ಬಿಡು ಬ್ರಾಹ್ಮಣ ಸಂಬುದ್ಧನ ದರ್ಶನವು ದುರ್ಲಭ ಇದನು ನೀನು ತಿಳಿ</p>
    <p><a class='ref sc' id='sc98'>SC 98</a><a class='ref cscd' id='cscd98'>CSCD 98</a></p>
    <p><a class='ref sc' id='sc99'>SC 99</a><a class='ref cscd' id='cscd99'>CSCD 99</a>ನಾನು ಸಮ್ಮಾಸಂಬುದ್ಧನು ಓ ಬ್ರಾಹ್ಮಣ, ನಾನು ಪರಮವೈದ್ಯನು</p>
    <p><a class='ref sc' id='sc100'>SC 100</a><a class='ref cscd' id='cscd100'>CSCD 100</a>ದುರ್ಲಭವು ನನ್ನ ಇರುವು ಈ ಲೋಕದಲಿ ಅಪರೂಪಕ್ಕೊಮ್ಮೆ ಬರುವೆ ನಾನೀ ಭೂಮಿಗೆ</p>
    <p><a class='ref sc' id='sc101'>SC 101</a><a class='ref cscd' id='cscd101'>CSCD 101</a>ಮಾರನೆಲ್ಲವಗುಣಗಳನು ಧ್ವಂಸಮಾಡಿದ ಬ್ರಹ್ಮಭೂತನು ಅತಿತುಲ್ಯನು</p>
    <p><a class='ref sc' id='sc102'>SC 102</a><a class='ref cscd' id='cscd102'>CSCD 102</a>ನನ್ನ ಅರಿಗಳೆಲ್ಲರನು ನಾಶಪಡಿಸಿದ ನಾನು ಆನಂದಿಸುವೆ ಭಯಮುಕ್ತನಾಗಿ</p>
    <h2>ಸೇಲ:</h2>
    <p><a class='ref sc' id='sc103'>SC 103</a><a class='ref cscd' id='cscd103'>CSCD 103</a>ಓ ನನ್ನವರೆ ಕೇಳಿ ಈ ಮಹಾಪುರುಷ ಹೇಳುವುದನು ದಾರ್ಶನಿಕನು</p>
    <p><a class='ref sc' id='sc104'>SC 104</a><a class='ref cscd' id='cscd104'>CSCD 104</a>ಪರಮವೈದ್ಯನು ಮಹಾವೀರನೀತನು ಘರ್ಜಿಸುತಿಹನು ವನರಾಜ ಸಿಂಹನಂದದಿ</p>
    <p><a class='ref sc' id='sc105'>SC 105</a><a class='ref cscd' id='cscd105'>CSCD 105</a>ಅಂತ್ಯಜಾತಿಯನಾದರೂ ನಂಬಲಿಲ್ಲವೀತನನು ಮಾರನೆಲ್ಲವಗುಣಗಳನು ಧ್ವಂಸಮಾಡಿದ</p>
    <p><a class='ref sc' id='sc106'>SC 106</a><a class='ref cscd' id='cscd106'>CSCD 106</a>ಬ್ರಹ್ಮಭೂತನು ಅತಿತುಲ್ಯನಾದವನನು</p>
    <p><a class='ref sc' id='sc107'>SC 107</a><a class='ref cscd' id='cscd107'>CSCD 107</a>ನಾನೀಗ ಅನುಸರಿಸುವೆ ಬುದ್ಧನನು ಇಚ್ಛೆಯಿದ್ದವರು ನನ್ನ ಹಿಂದೆ ಬರಲಿ</p>
    <p><a class='ref sc' id='sc108'>SC 108</a><a class='ref cscd' id='cscd108'>CSCD 108</a>ಇಲ್ಲದವರು ಹೋಗಲಿ, ಪರಮ ಪ್ರಜ್ಞಾಮೂರ್ತಿಯಡಿ ಪಬ್ಬಜ್ಜವನು ಪಡೆವೆ.</p>
    <h2>ಶಿಷ್ಯರು</h2>
    <p><a class='ref sc' id='sc109'>SC 109</a><a class='ref cscd' id='cscd109'>CSCD 109</a>ಸಮ್ಮಾಸಂಬುದ್ಧ ಸಾಸನವನು ನೀವು ಒಪ್ಪುವುದಾದರೆ, ಓ ಪೂಜ್ಯರೆ</p>
    <p><a class='ref sc' id='sc110'>SC 110</a><a class='ref cscd' id='cscd110'>CSCD 110</a>ನಾವೂ ಈ ಪರಮಪ್ರಜ್ಞಾಮೂರ್ತಿಯಡಿ ಪಬ್ಬಜಿತರಾಗುವೆವು.</p>
    <h2>ಸೇಲ:</h2>
    <p><a class='ref sc' id='sc111'>SC 111</a><a class='ref cscd' id='cscd111'>CSCD 111</a>ನಾವು ಮೂರುನೂರು ಬ್ರಾಹ್ಮಣರಿದ್ದೇವೆ ಇಲ್ಲಿ ಕೈಯೆತ್ತಿ ಮುಗಿವೆವು ನಾವು</p>
    <p><a class='ref sc' id='sc112'>SC 112</a><a class='ref cscd' id='cscd112'>CSCD 112</a>ಬ್ರಹ್ಮಚರ್ಯ ಜೀವನವನು ಕಳೆವೆವು ನಿಮ್ಮ ಅಡಿಯಲ್ಲಿ ನಾವು ಓ ಭಗವನ್</p>
    <h2>ಬುದ್ಧ</h2>
    <p><a class='ref sc' id='sc113'>SC 113</a><a class='ref cscd' id='cscd113'>CSCD 113</a>ಬ್ರಹ್ಮಚರ್ಯ ಜೀವನವು ಸ್ವಘೋಷಿತವು ಓ ಸೇಲ ಎಂದರು ಭಗವಾನರು</p>
    <p><a class='ref sc' id='sc114'>SC 114</a><a class='ref cscd' id='cscd114'>CSCD 114</a>ಅದನಿಲ್ಲಿಯೇ ನೋಡಬೇಕು ತಡವನೆಸಗಬಾರದು, ಅಪ್ರಮಾದದಿಂದಿರುವನು</p>
    <p><a class='ref sc' id='sc115'>SC 115</a><a class='ref cscd' id='cscd115'>CSCD 115</a>ಅಮೋಘ ಪಬ್ಬಜ್ಜವನು ಪಡೆಯುವನು.</p>
    <p><a class='ref sc' id='sc116'>SC 116</a><a class='ref cscd' id='cscd116'>CSCD 116</a>ಆಗ ಬ್ರಾಹ್ಮಣ ಸೇಲನು ಮತ್ತು ಅವನ ಪರಿವಾರದಲ್ಲಿದ್ದವರು ಭಗವಾನರಿಂದ ಪಬ್ಬಜ್ಜವನ್ನು ಆನಂತರದಲ್ಲಿ ಉಪಸಂಪದವನ್ನು ಸ್ವೀಕರಿಸಿದರು.</p>
    <p><a class='ref sc' id='sc117'>SC 117</a><a class='ref cscd' id='cscd117'>CSCD 117</a>7. ಇತ್ತ ರಾತ್ರಿ ಕಳೆದಾದ ಮೇಲೆ ಜಟಾಧಾರಿ ಸಂನ್ಯಾಸಿ ಕೇಣಿಯನು ವಿಧವಿಧವಾದ ಭಕ್ಷ್ಯ ಭೋಜ್ಯಗಳನ್ನು ತನ್ನ ಆಶ್ರಮದಲ್ಲಿ ತಯಾರು ಮಾಡಿಸಿ ನಂತರದಲ್ಲಿ ಸಮಯವಾಯಿತೆಂದು ಹೇಳಲು ಭಗವಾನರಿಗೆ ಹೀಗೆ ಹೇಳಿದನು:</p>
    <p><a class='ref sc' id='sc118'>SC 118</a><a class='ref cscd' id='cscd118'>CSCD 118</a>ಸಮಯವಾಗಿದೆ, ಪೂಜ್ಯ ಗೌತಮರೆ, ಭೋಜನವು ಸಿದ್ಧವಾಗಿದೆ.</p>
    <p><a class='ref sc' id='sc119'>SC 119</a><a class='ref cscd' id='cscd119'>CSCD 119</a>ಅದು ಪೂವರ್ಾಹ್ನ ಸಮಯವಾಗಿದ್ದು ಭಗವಾನರು ಚೀವರವನ್ನು ಧರಿಸಿ ಬವನಾಸಿಯನ್ನು ಹಿಡಿದು ಮತ್ತು ಮೇಲು ಹೊದಿಕೆಯನ್ನು ತೆಗೆದುಕೊಂಡು ತಮ್ಮ ಭಿಕ್ಖು ಸಂಘದ ಸಮೇತ ಜಟಾಧಾರಿ ಸಂನ್ಯಾಸಿ ಕೇಣಿಯನ ಆಶ್ರಮಕ್ಕೆ ಹೋಗಿ ಅಲ್ಲಿ ತಮಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತರು.</p>
    <p><a class='ref sc' id='sc120'>SC 120</a><a class='ref cscd' id='cscd120'>CSCD 120</a>ಆಗ ಜಟಾಧಾರಿ ಸಂನ್ಯಾಸಿ ಕೇಣಿಯನು ತಾನೇ ಸ್ವತಃ ತನ್ನ ಕೈಯಿಂದ ಭಗವಾನರ ಹಿರಿತನದಿಂದ ಕೂಡಿದ ಭಿಕ್ಖು ಸಂಘಕ್ಕೆ ತೃಪ್ತಿಯಾಗುವಂತೆ ವಿವಿಧ ಭಕ್ಷ್ಯ ಭೋಜ್ಯಗಳನ್ನು ಬಡಿಸಿದನು.</p>
    <p><a class='ref sc' id='sc121'>SC 121</a><a class='ref cscd' id='cscd121'>CSCD 121</a>ಭಗವಾನರು ಊಟ ಮಾಡಿ ಬವನಾಸಿಯಿಂದ ಕೈಯನ್ನು ಹಿಂದಕ್ಕೆ ತೆಗೆದುಕೊಂಡಮೇಲೆ ಜಟಾಧಾರಿ ಸಂನ್ಯಾಸಿ ಕೇಣಿಯನು ಕೆಳಸ್ತರದ ಆಸನದ ಮೇಲೆ ಒಂದು ಪಕ್ಕದಲ್ಲಿ ಕುಳಿತನು. ಆಗ ಭಗವಾನರು ಅವನಿಗೆ ಗಾಥೆಗಳ ಮೂಲಕ ಆಶೀರ್ವಚನ ನೀಡಿದರು:</p>
    <p><a class='ref sc' id='sc122'>SC 122</a><a class='ref cscd' id='cscd122'>CSCD 122</a>ಯಜ್ಞವು ಅಗ್ನಿಹೋಮಗಳಿಗೆ ಮುಖ ಸಾವಿತ್ರಿಯು ಛಂದಸ್ಸುಗಳಿಗೆ ಮುಖ</p>
    <p><a class='ref sc' id='sc123'>SC 123</a><a class='ref cscd' id='cscd123'>CSCD 123</a>ರಾಜನು ಮನುಜರಿಗೆ ಮುಖ ಸಾಗರವು ಹರಿವನದಿಗಳಿಗೆ ಮುಖ</p>
    <p><a class='ref sc' id='sc124'>SC 124</a><a class='ref cscd' id='cscd124'>CSCD 124</a>ಚಂದ್ರನು ನಕ್ಷತ್ರಗಳಿಗೆ ಮುಖ ಸೂರ್ಯನು ಹೊಳೆವುದೆಲ್ಲದರ ಮುಖ</p>
    <p><a class='ref sc' id='sc125'>SC 125</a><a class='ref cscd' id='cscd125'>CSCD 125</a>ಪುಣ್ಯವು ಆಕಾಂಕ್ಷಿಗಳಿಗೆ ಮುಖ ಸಂಘವು ಕೊಡುವ ದಾನಿಗಳೆಲ್ಲರ ಮುಖ</p>
    <p><a class='ref sc' id='sc126'>SC 126</a><a class='ref cscd' id='cscd126'>CSCD 126</a>ಭಗವಾನರು ಹೀಗೆ ಗಾಥೆಗಳ ಮೂಲಕ ಆಶೀರ್ವಚನ ನೀಡಿ ತಮ್ಮ ಆಸನದಿಂದ ಎದ್ದು ನಿರ್ಗಮಿಸಿದರು.</p>
    <p><a class='ref sc' id='sc127'>SC 127</a><a class='ref cscd' id='cscd127'>CSCD 127</a>8. ಉಪಸಂಪದವನ್ನು ಪಡೆದು ಬಹಳ ಕಾಲವಾಗಿರಲಿಲ್ಲ ಆಯುಷ್ಮಂತ ಸೇಲನು ಮತ್ತು ಅವನ ಪರಿವಾರದವರು. ಅವರೆಲ್ಲರೂ ಸ್ವಯಂ ಅಭಿಜ್ಞಾನದಿಂದ ಬ್ರಹ್ಮಚರಿಯ ಜೀವನದ ಉತ್ತುಂಗ ಸ್ಥಿತಿಯನ್ನು ಮುಟ್ಟಲು ಯಾವ ಕುಲಪುತ್ರರು ಸಹಜವಾಗಿಯೇ ಮನೆಯನ್ನು ತೊರೆದು ಪಬ್ಬಜಿತರಾಗುತ್ತಾರೊ ಅಂತಹ ಸ್ಥಿತಿಯನ್ನು ಹೊಂದಲು ಏಕಾಂತವಾಸಿಗಳಾಗಿ, ವಿರಾಗಿಗಳಾಗಿ, ಅಪ್ರಮತ್ತರಾಗಿ, ಶ್ರದ್ಧಾಳುಗಳಾಗಿ ದೃಢಚಿತ್ತತೆಯಿಂದ ಪರಮ ಗುರಿಯನ್ನು ಮುಟ್ಟಿ ಅಲ್ಲೇ ನೆಲೆಸಿದರು.</p>
    <p><a class='ref sc' id='sc128'>SC 128</a><a class='ref cscd' id='cscd128'>CSCD 128</a>ಅವರು ಅಭಿಜ್ಞಾನದಿಂದ ತಿಳಿದರು: ಹುಟ್ಟು ನಶಿಸಿತು, ಬ್ರಹ್ಮಚರಿಯ ಜೀವನವನ್ನು ನಡೆಸಿಯಾಯಿತು. ಏನು ಕರ್ಮವನ್ನೆಸಗಬೇಕು ಅದನ್ನೆಸಗಿಯಾಯಿತು, ಇನ್ನು ಯಾವುದೇ ಹುಟ್ಟು ಇಲ್ಲ.</p>
    <p><a class='ref sc' id='sc129'>SC 129</a><a class='ref cscd' id='cscd129'>CSCD 129</a>ಆಯುಷ್ಮಂತ ಸೇಲ ಮತ್ತು ಅವನ ಸಂಗಡಿಗರು ಅರಹಂತರಾದರು.</p>
    <p><a class='ref sc' id='sc130'>SC 130</a><a class='ref cscd' id='cscd130'>CSCD 130</a>ಆಯುಷ್ಮಂತ ಸೇಲನು ಮತ್ತು ಅವನ ಪರಿವಾರದವರು ಭಗವಾನರ ಬಳಿ ಬಂದರು. ತನ್ನ ಮೇಲು ಹೊದಿಕೆಯನ್ನು ಭುಜವೊಂದರ ಮೇಲೆ ಹಾಕಿ ಎರಡೂ ಕೈಗಳನ್ನು ಭಕ್ತಿಪೂರ್ವಕವಾಗಿ ಮೇಲೆತ್ತಿ ಭಗವಾನರಿಗೆ ನಮಿಸಿ ಈ ಕೆಳಗಿನ ಗಾಥೆಗಳ ಮೂಲಕ ಹೇಳಿದನು:</p>
    <p><a class='ref sc' id='sc131'>SC 131</a><a class='ref cscd' id='cscd131'>CSCD 131</a>ದಿನಗಳೆಂಟು ಕಳೆದವು ಓ ದ್ರಷ್ಟಾರನೆ ನಿಮಗೆ ಶರಣುಬಂದು</p>
    <p><a class='ref sc' id='sc132'>SC 132</a><a class='ref cscd' id='cscd132'>CSCD 132</a>ಓ ಭಗವಾನರೆ ಈ ಏಳು ರಾತ್ರಿಗಳಲಿ ದಮಿಸಿದ್ದೀರಿ ನಮ್ಮನು ನಿಮ್ಮ ಶಾಸನದಲಿ</p>
    <p><a class='ref sc' id='sc133'>SC 133</a><a class='ref cscd' id='cscd133'>CSCD 133</a>ನೀನು ಬುದ್ಧ ನೀನು ಗುರುವು ನೀನು ಮುನಿಯು, ಮಾರ ಸಂಹಾರಕನು</p>
    <p><a class='ref sc' id='sc134'>SC 134</a><a class='ref cscd' id='cscd134'>CSCD 134</a>ಅನುಸಯಗಳನ್ನೆಲ್ಲ ತುಂಡರಿಸಿದ ನೀನು ಸೀಮಾತೀತನು ಮನುಜರ ಮಾರ್ಗದರ್ಶಿಯು</p>
    <p><a class='ref sc' id='sc135'>SC 135</a><a class='ref cscd' id='cscd135'>CSCD 135</a>ಉಪಾಧಿಗಳನೆಲ್ಲ ದಾಟಿದವನು ನೀನು ಆಸವಗಳನೆಲ್ಲ ತೆಗೆದವನು ನೀನು</p>
    <p><a class='ref sc' id='sc136'>SC 136</a><a class='ref cscd' id='cscd136'>CSCD 136</a>ಬಂಧನಗಳಿಲ್ಲದ ಸಿಂಹವು ನೀನು ಭಯಭೀತಿಗಳನು ಬಿಟ್ಟವನು ನೀನು</p>
    <p><a class='ref sc' id='sc137'>SC 137</a><a class='ref cscd' id='cscd137'>CSCD 137</a>ಮೂರುನೂರು ಭಿಕ್ಖುಗಳು ನಿಂತಿದ್ದೇವೆ ನಾವಿಲ್ಲಿ ಅಂಜಲಿಬದ್ಧರಾಗಿ ಭಕ್ತಿಯಿಂದ</p>
    <p><a class='ref sc' id='sc138'>SC 138</a><a class='ref cscd' id='cscd138'>CSCD 138</a>ಓ ವೀರನೇ ಹೊರಸೂಸು ನಿನ್ನ ಪಾದಗಳನು ನಮಿಸುವೆವು ಗುರುಗಳಿಗೆ ನಾವು.</p>
    <h2>ಇಲ್ಲಿಗೆ ಸೇಲಸುತ್ತ ಮುಗಿಯಿತು.ವ </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>