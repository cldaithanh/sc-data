<!DOCTYPE html>
<html>

<head>
  <meta charset='UTF-8'>
  <meta name='author' content='Dr. J. Srinivas Murthy'>
  <title>MN 19: ಎರಡು ಬಗೆಯ ಯೋಚನೆ ಸುತ್ತ-ಡಾ|| ಜೆ. ಶ್ರೀನಿವಾಸಮೂರ್ತಿ</title>
</head>

<body>
  <article id='mn19' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಸಿಂಹನಾದ ವರ್ಗ </li>
      </ul>
      <h1 class='sutta-title'>19. ಎರಡು ಬಗೆಯ ಯೋಚನೆ ಸುತ್ತ</h1>
    </header>

    <h2>1. ಅಕುಶಲ ವಿತರ್ಕದಲ್ಲಿನ (ಯೋಚನೆಯಲ್ಲಿನ) ಅಪಾಯಗಳು</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಭಗವಾನರು ಶ್ರಾವಸ್ಥಿಯ ಹತ್ತಿರದ ಅನಾಥಪಿಂಡಿಕರ ಜೇತವನದಲ್ಲಿನ ವಿಹಾರದಲ್ಲಿ ತಂಗಿದ್ದರು. ಅಲ್ಲಿ ಭಗವಾನರು ಭಿಕ್ಷುಗಳನ್ನು “ಭಿಕ್ಷುಗಳೇ” ಎಂದು ಕರೆದರು. “ಭದನ್ತರೇ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“ಭಿಕ್ಷುಗಳೇ, ಸಂಬೋಧಿಗೆ ಮೊದಲು, ಇನ್ನೂ ಸಂಬುದ್ಧನಾಗಿಲ್ಲದಿದ್ದಾಗ, ಬೋಧಿಸತ್ವನಾಗಿದ್ದಾಗ ನನಗೆ ಹೀಗನ್ನಿಸಿತು- ‘ಯಾಕೆ ನಾನು ನನ್ನ ಯೋಚನೆಗಳನ್ನು ಇಬ್ಭಾಗಮಾಡಿ ಬಾಳಬಾರದು’235 ಎಂದು. ಭಿಕ್ಷುಗಳೇ, ಆಗ ನಾನು ಯಾವುದು ಕಾಮ ಯೋಚನೆಯೋ, ಯಾವುದು ಹಗೆಯ ಯೋಚನೆಯೋ, ಯಾವುದು ಕ್ರೂರ ಯೋಚನೆಯೋ- ಇವುಗಳನ್ನು ಒಂದು ಭಾಗವನ್ನಾಗಿ ಮಾಡಿದೆ. ಮತ್ತು ಯಾವುದು ಕಾಮವಲ್ಲದ ಯೋಚನೆಯೋ, ಯಾವುದು ಹಗೆಯಲ್ಲದ ಯೋಚನೆಯೋ ಯಾವುದು ಕ್ರೂರವಲ್ಲದ ಯೋಚನೆಯೋ- ಇವುಗಳನ್ನು ಎರಡನೇ ಭಾಗವನ್ನಾಗಿ ಮಾಡಿದೆ.236</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>2. “ಆಗ ಭಿಕ್ಷುಗಳೇ, ನಾನು ಈ ರೀತಿ ಎಚ್ಚರದಿಂದ ಮತ್ತು ನಿಷ್ಠೆಯಿಂದ ಸಂಯಮದಿಂದ ಇರುತ್ತಿದ್ದಾಗ ಕಾಮಯೋಚನೆಯು ಉಂಟಾಗುತ್ತಿತ್ತು. ಆಗ ನಾನು ಪ್ರಜ್ಞಾಪೂರ್ವಕವಾಗಿ ಅರಿಯುತ್ತಿದ್ದೆ- ‘ಇಗೋ ನನ್ನಲ್ಲಿ ಕಾಮಯೋಚನೆಯು ಉಂಟಾಗಿದೆ. ಮತ್ತು ಅದು ನಿಜಕ್ಕೂ ನನ್ನನ್ನು ಕೂಡ ಸಂಕಟಕ್ಕೆ ಕರೆದೊಯ್ಯುವುದು, ಪರರನ್ನು ಕೂಡ ಸಂಕಟಕ್ಕೆ ಕರೆದೊಯ್ಯುವುದು, ಇಬ್ಬರ (ತನ್ನ ಮತ್ತು ಪರರ) ಸಂಕಟಕ್ಕೆ ಕರೆದೊಯ್ಯುವುದು. ಪ್ರಜ್ಞೆಯನ್ನು ಇಲ್ಲದಂತಾಗಿಸುವುದು, ವಿಪತ್ತಿಗೆ ಎಡೆಮಾಡಿಕೊಡುವುದು, ನಿರ್ವಾಣದಿಂದ ದೂರ ಕರೆದೊಯ್ಯುವುದು. ಭಿಕ್ಷುಗಳೇ, ಇದು ನನ್ನನ್ನು ಸಂಕಟಕ್ಕೆ ಕರೆದೊಯ್ಯುವುದು ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಭಿಕ್ಷುಗಳೇ, ಪರರನ್ನು ಸಂಕಟಕ್ಕೆ ಕರೆದೊಯ್ಯುವುದು ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಪ್ರಜ್ಞೆಯನ್ನು ಇಲ್ಲವಾಗಿಸುತ್ತದೆ, ವಿಪತ್ತಿಗೆಡೆಮಾಡಿಕೊಡುತ್ತದೆ; ನಿರ್ವಾಣದಿಂದ ದೂರ ಕರೆದೊಯ್ಯುತ್ತದೆ ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಯಾವಾಗ ಕಾಮ ಯೋಚನೆ ಉಂಟಾಗುತ್ತಿತ್ತೋ ಆಗ ಅದನ್ನು ತೊರೆಯುತ್ತಿದ್ದೆ, ತೆಗೆದುಹಾಕುತ್ತಿದ್ದೆ, ಕೊನೆಗೊಳಿಸುತ್ತಿದ್ದೆ.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>3. “ಆಗ ಭಿಕ್ಷುಗಳೇ, ನಾನು ಈ ರೀತಿ ಎಚ್ಚರದಿಂದ ಮತ್ತು ನಿಷ್ಠೆಯಿಂದ ಸಂಯಮದಿಂದ ಇರುತ್ತಿದ್ದಾಗ ಹಗೆಯ ಯೋಚನೆಯು ಉಂಟಾಗುತ್ತಿತ್ತು... ಕ್ರೂರ ಯೋಚನೆಯು ಉಂಟಾಗುತ್ತಿತ್ತು. ಆಗ ಹೀಗೆ ಪ್ರಜ್ಞಾಪೂರ್ವಕವಾಗಿ ಅರಿಯುತ್ತಿದ್ದೆ- ಇಗೋ ನನ್ನಲ್ಲಿ ಕ್ರೂರ ಯೋಚನೆಯು ಉಂಟಾಗಿದೆ. ಮತ್ತು ಅದು ನಿಜಕ್ಕೂ ನನ್ನನ್ನು ಕೂಡ ಸಂಕಟಕ್ಕೆ ಕರೆದೊಯ್ಯುವುದು, ಪರರನ್ನು ಕೂಡ ಸಂಕಟಕ್ಕೆ ಕರೆದೊಯ್ಯುವುದು, ಇಬ್ಬರನ್ನೂ ಕೂಡ ಸಂಕಟಕ್ಕೆ ಕರೆದೊಯ್ಯುವುದು. ಪ್ರಜ್ಞೆಯನ್ನು ಇಲ್ಲದಂತಾಗಿಸುವುದು, ವಿಪತ್ತಿಗೆ ಎಡೆಮಾಡಿಕೊಡುವುದು, ನಿರ್ವಾಣದಿಂದ ದೂರ ಕರೆದೊಯ್ಯುವುದು. ಭಿಕ್ಷುಗಳೇ, ನನ್ನನ್ನು ಸಂಕಟಕ್ಕೆ ಕರೆದೊಯ್ಯುವುದು ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಭಿಕ್ಷುಗಳೇ, ಪರರನ್ನು ಸಂಕಟಕ್ಕೆ ಕರೆದೊಯ್ಯುವುದು ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಭಿಕ್ಷುಗಳೇ, ಇಬ್ಬರ ಸಂಕಟಕ್ಕೆ ಕರೆದೊಯ್ಯುವುದು ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಪ್ರಜ್ಞೆಯನ್ನು ಇಲ್ಲವಾಗಿಸುತ್ತದೆ, ವಿಪತ್ತಿಗೆಡೆಮಾಡಿಕೊಡುತ್ತದೆ, ನಿರ್ವಾಣದಿಂದ ದೂರ ಕರೆದೊಯ್ಯುತ್ತದೆ ಎಂದು ನಾನು ಪರಿಶೀಲಿಸಿದಾಗ ಇದು ಮರೆಯಾಗುತ್ತಿತ್ತು. ಭಿಕ್ಷುಗಳೇ, ಯಾವ ಯಾವಾಗ ಕ್ರೂರ ಯೋಚನೆ ಉಂಟಾಗುತ್ತಿತ್ತೋ ಆಗ ಅದನ್ನು ತೊರೆಯುತ್ತಿದ್ದೆ, ತೆಗೆದು ಹಾಕುತ್ತಿದ್ದೆ, ಕೊನೆಗೊಳಿಸುತ್ತಿದ್ದೆ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>“ಭಿಕ್ಷುಗಳೇ, ಹೇಗೆ ಹೇಗೆ ಒಬ್ಬ ಭಿಕ್ಷುವು ಹೆಚ್ಚು ಹೆಚ್ಚಾಗಿ ಯೋಚಿಸುತ್ತಾನೆ ಮತ್ತು ಆಲೋಚಿಸುತ್ತಾನೆ, ಹಾಗೆ ಹಾಗೆ ಅವನ ಮನಸ್ಸು (ಪ್ರವೃತ್ತವಾಗುತ್ತದೆ) ಬಾಗುತ್ತದೆ. ಭಿಕ್ಷುಗಳೇ, ಒಂದುವೇಳೆ ಒಬ್ಬ ಭಿಕ್ಷುವು ಮತ್ತೆ ಮತ್ತೆ ಹೆಚ್ಚಾಗಿ ಕಾಮ ಯೋಚನೆಗಳನ್ನು ಯೋಚಿಸಿದರೆ, ಆಲೋಚಿಸಿದರೆ ಕಾಮವಿಲ್ಲದ ಯೋಚನೆಯನ್ನು ತೊರೆದಿರುತ್ತಾನೆ. ಕಾಮ ಯೋಚನೆಯನ್ನು ಹೆಚ್ಚಿಸಿಕೊಂಡಿರುತ್ತಾನೆ. ಆದ್ದರಿಂದ ಅವನ ಮನಸ್ಸು ಕಾಮ ಯೋಚನೆಗಳ ಕಡೆಗೆ ಒಲಿಯುತ್ತದೆ, ಒಂದುವೇಳೆ ಹಗೆಯ ಯೋಚನೆಯನ್ನು... ಒಂದುವೇಳೆ ಕ್ರೂರ ಯೋಚನೆಯನ್ನು ಒಬ್ಬ ಭಿಕ್ಷುವು ಹೆಚ್ಚಾಗಿ ಯೋಚಿಸಿದರೆ, ಕ್ರೂರವಲ್ಲದ ಯೋಚನೆಯನ್ನು ತೊರೆದಿದ್ದಾನೆ. ಕ್ರೂರ ಯೋಚನೆಯನ್ನು ಬೆಳೆಸಿಕೊಂಡಿದ್ದಾನೆ. ಆದ್ದರಿಂದ ಅವನ ಮನಸ್ಸು ಕ್ರೂರ ಯೋಚನೆಗಳಿಗೆ ಒಲಿಯುತ್ತದೆ. ಉದಾಹರಣೆಗೆ ಭಿಕ್ಷುಗಳೇ, ಮಳೆಗಾಲದ ಕೊನೆಯ ತಿಂಗಳಿನಲ್ಲಿ ಶರತ್ ಸಮಯದಲ್ಲಿ ಬೆಳೆಗಳ ನಡುವಿನ (ದಾರಿಯಲ್ಲಿ) ಇಕ್ಕಟ್ಟಿನಲ್ಲಿ ದನಗಾಹಿಗಳು ಗೋವುಗಳನ್ನು ಕಾಯುವಂತೆ ಅವನು ಕೋಲಿನಿಂದ ಅವುಗಳನ್ನು ಅಲ್ಲಲ್ಲಿ ತಿವಿಯುತ್ತಾನೆ, ನೂಕುತ್ತಾನೆ, ಅತ್ತಿತ್ತ ಹೋಗದಂತೆ ತಡೆಹಿಡಿಯುತ್ತಾನೆ, ನಿವಾರಿಸುತ್ತಾನೆ. ಅದಕ್ಕೇನು ಕಾರಣ? ಭಿಕ್ಷುಗಳೇ, ಆ ದನಗಾಹಿ ಆ ಮೂಲಕ ಚಾಟಿಯೇಟನ್ನು, ಸೆರೆಯನ್ನು, ಹಾನಿಯನ್ನು ಬೈಗಳನ್ನು ನಿರೀಕ್ಷಿಸುತ್ತಾನೆ. ಇದೇರೀತಿ ನಾನು ಭಿಕ್ಷುಗಳೇ, ಅಕುಶಲ ಧರ್ಮಗಳ ಅಪಾಯವನ್ನು ಆಪತ್ತನ್ನು, ಕ್ಲೇಶವನ್ನು ಕಂಡೆ, ಕುಶಲ ಧರ್ಮಗಳ ಕಾಮವಿಲ್ಲದವುಗಳ ಅನುಕೂಲವನ್ನು, ಪರಿಶುದ್ಧತೆಯನ್ನು ಕಂಡೆ.</p>
    <h2>2. ಕುಶಲ ಯೋಚನೆಯಲ್ಲಿನ ಅನುಕೂಲ</h2>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>4. “ಆಗ ಭಿಕ್ಷುಗಳೇ, ನಾನು ಈ ರೀತಿ ಎಚ್ಚರದಿಂದ ಮತ್ತು ನಿಷ್ಠೆಯಿಂದ ಸಂಯಮದಿಂದ ಇರುತ್ತಿದ್ದಾಗ ಕಾಮವಿಲ್ಲದ ಯೋಚನೆ ಉಂಟಾಗುತ್ತಿತ್ತು. ಆಗ ನಾನು ಹೀಗೆ ಪ್ರಜ್ಞಾಪೂರ್ವಕವಾಗಿ ಅರಿಯುತ್ತಿದ್ದೆ. ಇಗೋ ನನ್ನಲ್ಲಿ ಕಾಮವಿಲ್ಲದ ಯೋಚನೆಯು ಉಂಟಾಗಿದೆ ಮತ್ತು ಅದು ನಿಜಕ್ಕೂ ನನ್ನನ್ನೂ ಕೂಡ ಸಂಕಟಕ್ಕೆ ಕರೆದೊಯ್ಯುತ್ತಿಲ್ಲ, ಪರರನ್ನು ಕೂಡ ಸಂಕಟಕ್ಕೆ ಕರೆದೊಯ್ಯುತ್ತಿಲ್ಲ, ಇಬ್ಬರನ್ನೂ ಕೂಡ ಸಂಕಟಕ್ಕೆ ಕರೆದೊಯ್ಯುತ್ತಿಲ್ಲ. ಪ್ರಜ್ಞೆಯನ್ನು ಹೆಚ್ಚಿಸುತ್ತಿದೆ, ವಿಪತ್ತಿಗೆಡೆಮಾಡಿಕೊಡುತ್ತಿಲ್ಲ, ನಿರ್ವಾಣದ ಹತ್ತಿರಕ್ಕೆ ಕರೆದೊಯ್ಯುತ್ತಿದೆ. ಭಿಕ್ಷುಗಳೇ, ಇಡೀ ರಾತ್ರಿ ಹೀಗೆ ಯೋಚಿಸಿದರೆ ಆಲೋಚಿಸಿದರೆ ಅದರಿಂದ ನಾನು ಯಾವ ಭಯವನ್ನೂ ಕಾಣುತ್ತಿರಲಿಲ್ಲ. ಭಿಕ್ಷುಗಳೇ, ಇಡೀ ಹಗಲು ಹೀಗೆ ಯೋಚಿಸಿದರೆ ಆಲೋಚಿಸಿದರೆ ಅದರಿಂದ ನಾನು ಯಾವ ಭಯವನ್ನೂ ಕಾಣುತ್ತಿರಲಿಲ್ಲ. ಇಡೀ ರಾತ್ರಿ ಇಡೀ ಹಗಲು ಹೀಗೆ ಯೋಚಿಸಿದರೆ ಆಲೋಚಿಸಿದರೆ ಅದರಿಂದ ನಾನು ಯಾವ ಭಯವನ್ನೂ ಕಾಣುತ್ತಿರಲಿಲ್ಲ. ಆದರೂ ಕೂಡ ಅತಿ ದೀರ್ಘಕಾಲ ಯೋಚಿಸಿದರೆ ಆಲೋಚಿಸಿದರೆ ನನ್ನ ಕಾಯವು ಬಳಲುತ್ತಿತ್ತು. ಬಳಲಿದ ಕಾಯವು ಮನಸ್ಸನ್ನು ಪೀಡಿಸುತ್ತದೆ. ಮನಸ್ಸು ಪೀಡೆಗೊಳಗಾದರೆ ಮನಸ್ಸು ಸಮಾಧಿಯಿಂದ ದೂರವಾಗುತ್ತದೆ. ಭಿಕ್ಷುಗಳೇ, ನಾನು ನನ್ನೊಳಗೆ ಮನಸ್ಸನ್ನು ಸ್ಥಿಮಿತಗೊಳಿಸುತ್ತೇನೆ, ಸಮಾಧಾನಗೊಳಿಸುತ್ತೇನೆ, ಒಮ್ಮನಗೊಳಿಸುತ್ತೇನೆ, ಏಕಾಗ್ರಗೊಳಿಸುತ್ತೇನೆ. ಅದಕ್ಕೇನು ಕಾರಣ? ‘ಮನಸ್ಸು ಪೀಡೆಗೊಳಗಾಗದಿರಲಿ’237 ಎಂದು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>5. “ಭಿಕ್ಷುಗಳೇ, ಹೀಗೆ ಆಗ ನಾನು ಎಚ್ಚರದಿಂದ ಮತ್ತು ನಿಷ್ಠೆಯಿಂದ ಸಂಯಮದಿಂದ ಇರುತ್ತಿದ್ದಾಗ ಹಗೆಯಿಲ್ಲದ ಯೋಚನೆ ಉಂಟಾಗುತ್ತಿತ್ತು... ಕ್ರೂರವಲ್ಲದ ಯೋಚನೆ ಉಂಟಾಗುತ್ತಿತ್ತು. ಆಗ ನಾನು ಪ್ರಜ್ಞಾಪೂರ್ವಕವಾಗಿ ಹೀಗೆ ಅರಿಯುತ್ತಿದ್ದೆ. ಇಗೋ ನನ್ನಲ್ಲಿ ಕ್ರೂರವಲ್ಲದ ಯೋಚನೆ ಉಂಟಾಗಿದೆ. ಮತ್ತು ಅದು ನಿಜಕ್ಕೂ ನನ್ನನ್ನೂ ಸಂಕಟಕ್ಕೆ ಕರೆದೊಯ್ಯುವಂಥದಲ್ಲ. ಪರರ ಸಂಕಟಕ್ಕೆ ಕರೆದೊಯ್ಯುವಂಥದಲ್ಲ, ಇಬ್ಬರ ಸಂಕಟಕ್ಕೆ ಕರೆದೊಯ್ಯುವಂಥದಲ್ಲ, ಪ್ರಜ್ಞೆಯನ್ನು ಹೆಚ್ಚಿಸುವಂಥದು, ವಿಪತ್ತಿಗೆಡೆಮಾಡಿಕೊಡುವಂಥದು, ನಿರ್ವಾಣಕ್ಕೆ ಕರೆದೊಯ್ಯುವಂಥದು. ಭಿಕ್ಷುಗಳೇ, ಇಡೀ ರಾತ್ರಿ ಹೀಗೆ ಯೋಚಿಸಿದರೆ ಆಲೋಚಿಸಿದರೆ ಕೂಡ ಅದರಿಂದ ನಾನು ಯಾವ ಭಯವನ್ನೂ ಕಾಣುತ್ತಿರಲಿಲ್ಲ. ಇಡೀ ಹಗಲು ಹೀಗೆ ಯೋಚಿಸಿದರೆ ಆಲೋಚಿಸಿದರೆ ಕೂಡ ಅದರಿಂದ ನಾನು ಯಾವ ಭಯವನ್ನೂ ಕಾಣುತ್ತಿರಲಿಲ್ಲ. ಇಡೀ ರಾತ್ರಿ ಇಡೀ ಹಗಲು ಹೀಗೆ ಯೋಚಿಸಿದರೆ ಆಲೋಚಿಸಿದರೆ ಕೂಡ ಅದರಿಂದ ನಾನು ಯಾವ ಭಯವನ್ನೂ ಕಾಣುತ್ತಿರಲಿಲ್ಲ.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಆದರೂ ಅತಿ ದೀರ್ಘಕಾಲ ಯೋಚಿಸಿದರೆ, ಆಲೋಚಿಸಿದರೆ ಕಾಯವು ಬಳಲುತ್ತಿತ್ತು. ಬಳಲಿದ ಕಾಯವು ಮನಸ್ಸನ್ನು ಪೀಡಿಸುತ್ತದೆ. ಮನಸ್ಸು ಪೀಡೆಗೊಳಗಾದರೆ ಮನಸ್ಸು ಸಮಾಧಿಯಿಂದ ದೂರವಾಗುತ್ತದೆ. ಭಿಕ್ಷುಗಳೇ, ನಾನು ನನ್ನೊಳಗೆ ಮನಸ್ಸನ್ನು ಸ್ಥೀಮಿತಗೊಳಿಸುತ್ತೇನೆ, ಸಮಾಧಾನಗೊಳಿಸುತ್ತೇನೆ, ಒಮ್ಮನಗೊಳಿಸುತ್ತೇನೆ, ಏಕಾಗ್ರಗೊಳಿಸುತ್ತೇನೆ. ಅದಕ್ಕೇನು ಕಾರಣ? ‘ಮನಸ್ಸು ಪೀಡೆಗೊಳಗಾಗದಿರಲಿ’ ಎಂದು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>“ಭಿಕ್ಷುಗಳೇ, ಹೇಗೆ ಹೇಗೆ ಒಬ್ಬ ಭಿಕ್ಷುವು ಮತ್ತೆ ಮತ್ತೆ ಯೋಚಿಸುತ್ತಾನೆ ಮತ್ತು ಆಲೋಚಿಸುತ್ತಾನೆ, ಹಾಗೆ ಹಾಗೆ ಅವನ ಮನಸ್ಸು ಬಾಗುತ್ತದೆ. ಭಿಕ್ಷುಗಳೇ, ಒಂದುವೇಳೆ ಒಬ್ಬ ಭಿಕ್ಷುವು ಕಾಮವಿಲ್ಲದ ಯೋಚನೆಯನ್ನು ಮತ್ತೆ ಮತ್ತೆ ಹೆಚ್ಚಾಗಿ ಯೋಚಿಸಿದರೆ ಮತ್ತು ಆಲೋಚಿಸಿದರೆ ಕಾಮ ಯೋಚನೆಗಳನ್ನು ತೊರೆದಿದ್ದಾನೆ, ಕಾಮವಿಲ್ಲದ ಯೋಚನೆಯನ್ನು ಹೆಚ್ಚಿಸಿಕೊಂಡಿದ್ದಾನೆ ಆಗ ಅವನ ಮನಸ್ಸು ಕಾಮವಿಲ್ಲದ ಯೋಚನೆಗಳಿಗೆ ಒಲಿದಿದೆ. ಭಿಕ್ಷುಗಳೇ, ಹಗೆಯಿಲ್ಲದ ಯೋಚನೆಯನ್ನು ಯೋಚಿಸಿದರೆ... ಕ್ರೂರವಿಲ್ಲದ ಯೋಚನೆಯನ್ನು ಮತ್ತೆ ಮತ್ತೆ ಯೋಚಿಸಿದರೆ ಆಲೋಚಿಸಿದರೆ, ಕ್ರೂರ ಯೋಚನೆಯನ್ನು ತೊರೆದಿದ್ದಾನೆ, ಕ್ರೂರವಲ್ಲದ ಯೋಚನೆಗಳನ್ನು ಹೆಚ್ಚಿಸಿಕೊಂಡಿದ್ದಾನೆ. ಆಗ ಅವನ ಮನಸ್ಸು ಕ್ರೂರವಲ್ಲದ ಯೋಚನೆಗೆ ಒಲಿಯುತ್ತದೆ. ಉದಾಹರಣೆಗೆ ಭಿಕ್ಷುಗಳೇ, ಬೇಸಿಗೆಯ ಕೊನೆಯ ತಿಂಗಳಿನಲ್ಲಿ ಕೊಯಿಲ್ಲನ್ನೆಲ್ಲಾ ಹಳ್ಳಿಯೊಳಕ್ಕೆ ತಂದಮೇಲೆ ದನಗಾಹಿಯು ಮರದ ಬುಡದಲ್ಲಾಗಲೀ ಅಥವಾ ಬಯಲಿನಲ್ಲಾಗಲೀ ಗೋವುಗಳ ಮೇಲೆ ಗಮನವಿಡುತ್ತಾನೆ- ‘ಇವೇ ಗೋವುಗಳು’ ಎಂದು. ಭಿಕ್ಷುಗಳೇ, ಇದೇರೀತಿ ಗಮನವಿಟ್ಟು ನೋಡುವುದು ನನ್ನಲ್ಲಿತ್ತು. ‘ಇವೇ ಧರ್ಮ (ಕುಶಲ)ಗಳು’ ಎಂದು.</p>
    <h2>3. ಝಾನ ಸಮಾಪತ್ತಿಗಳು</h2>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>[ಸಮಾಧಿಯಲ್ಲಿ ಪಡೆಯುವ ಮಾನವಾತೀತ ಸ್ಥಿತಿಯ ಸಿದ್ಧಿಗಳು]</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>6. “ಭಿಕ್ಷುಗಳೇ, ಆಗ ಬಳಲಿಕೆಯನ್ನು ಮೀರಿದ ವೀರ್ಯವು ನನ್ನೊಳಗೆ ಎಚ್ಚೆತ್ತಿತ್ತು. ಮರೆವನ್ನು ಮೀರಿದ ಜಾಗರ ಸ್ಥಿತಿಯು (ಸತಿಯು) ನನ್ನಲ್ಲಿ ಬೇರೂರಿತ್ತು, ಕಾಯವು ಶಾಂತವಾಗಿ ವ್ಯಗ್ರತೆಯನ್ನು ಮೀರಿತ್ತು. ಮನಸ್ಸು ಏಕಾಗ್ರತೆಯನ್ನು ಪಡೆಯಿತು. ಆಗ ಭಿಕ್ಷುಗಳೇ, ನಾನು ಕಾಮವನ್ನು ದಾಟಿದವನಾಗಿ, ಸವಿತರ್ಕನಾಗಿ, ಸವಿಚಾರನಾಗಿ ಏಕಾಂತ ಜನ್ಯವಾದ ಆನಂದ ಮತ್ತು ಸುಖದಿಂದ ಕೂಡಿದ ಪ್ರಥಮ ಝಾನವನ್ನು ಸಾಧಿಸಿಕೊಂಡು ನೆಲಗೊಂಡೆನು. ವಿರ್ತಕ ವಿಚಾರಗಳನ್ನು ಉಪಶಮನಗೊಳಿಸಿ ಆಂತರಿಕ ಸ್ಥೈರ್ಯ ಮತ್ತು ಮನಸ್ಸಿನ ಏಕೋಭಾವದಿಂದ, ಸಮಾಧಿಯಿಂದ ಹುಟ್ಟಿದ ವಿತರ್ಕಗಳಿಲ್ಲದ ವಿಚಾರಗಳಿಲ್ಲದ, ಆನಂದ ಮತ್ತು ಸುಖದಿಂದ ಕೂಡಿದ ದ್ವಿತೀಯ ಝಾನ (ಸಮಾಧಿಯ ಎರಡನೆ ಹಂತ)ವನ್ನು ಸಾಧಿಸಿಕೊಂಡು ನೆಲಗೊಂಡೆನು. ಆನಂದ ಮರೆಯಾಗಿ ನಾನು ಉಪೇಕ್ಷಾ (ಸಮಚಿತ್ತತೆ)ದಲ್ಲಿ ನೆಲೆಗೊಂಡೆನು, ಜಾಗರ ಸ್ಥಿತಿ ಮತ್ತು ಅರಿವುಗಳನ್ನು ಹೊಂದಿ ಸುಖವನ್ನು ಕಾಯದಲ್ಲೇ ಅನುಭವಿಸಿದೆನು; ಯಾವುದನ್ನು ಆರ್ಯರು ಹೀಗೆ ಘೋಷಿಸುತ್ತಾರೆ-‘ಉಪೇಕ್ಷಾ ಮತ್ತು ಜಾಗರಸ್ಥಿತಿಯನ್ನು ಹೊಂದಿದವನೆ ಸುಖದಲ್ಲಿ ನೆಲೆಗೊಂಡವನು’ ಎಂದು, ಇಂಥ ತೃತೀಯ ಝಾನ (ಸಮಾಧಿಯ ಮೂರನೆ ಹಂತ)ವನ್ನು ಸಾಧಿಸಿಕೊಂಡು ಅದರಲ್ಲಿ ನೆಲೆಗೊಂಡೆನು. ಸುಖವನ್ನು ಬಿಟ್ಟವನಾಗಿ, ದು:ಖವನ್ನು ಬಿಟ್ಟವನಾಗಿ, ಈಗಾಗಲೇ ಮಾನಸಿಕ ಉಬ್ಬು ತಗ್ಗುಗಳೂ ಅಸ್ತಂಗತವಾಗಿ, ದು:ಖವೂ ಅಲ್ಲದ ಸುಖವೂ ಅಲ್ಲದ ಉಪೇಕ್ಷಾದಿಂದ ಉಂಟಾದ ಪರಿಶುದ್ಧ ಎಚ್ಚರ ಸ್ಥಿತಿಯಾದ ಚತುರ್ಥಝಾನ (ಸಮಾಧಿಯ ನಾಲ್ಕನೆ ಹಂತ)ವನ್ನು ಸಾಧಿಸಿ ನೆಲೆಗೊಂಡೆನು.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>7. ಹೀಗೆ ಭಿಕ್ಷುಗಳೇ, ಸವಿವರವಾಗಿ ಬಿಡಿಬಿಡಿಯಾಗಿ ಅನೇಕ ವಿಧವಾದ ಪೂರ್ವ ಜನ್ಮಗಳನ್ನು ನೆನಪು ಮಾಡಿಕೊಂಡೆ. ಹೀಗೆ ಭಿಕ್ಷುಗಳೇ, ರಾತ್ರಿಯ ಮೊದಲ ಜಾವದಲ್ಲಿ ಮೊದಲನೆಯ ಲೋಕೋತ್ತರ ವಿಜ್ಜಾ (ವಿದ್ಯೆ/ಜ್ಞಾನ ನನ್ನಲ್ಲಿ ಉಂಟಾಯಿತು. ಅವಿದ್ಯೆ ಹರಿದುಹೋಯಿತು. ವಿಜ್ಜಾ ಉಂಟಾಯಿತು; ತಮಸ್ಸು ನಾಶವಾಯಿತು. ಬೆಳಕು ಹುಟ್ಟಿತು; ಸದಾ ಎಚ್ಚರವಾಗಿರುವವನಿಗೆ ಉತ್ಸಾಹಶೀಲನಿಗೆ ಸಂಯಮ ಶೀಲನಿಗೆ ಹೇಗೆ ಆಗುತ್ತದೋ ಹಾಗೆ (ಆಯಿತು).</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>8. “ಸಮಾಹಿತವಾದ ಆ ಚಿತ್ತವು ಈ ರೀತಿಯಾಗಿ ಪರಿಶುದ್ಧವೂ ಉಜ್ವಲವೂ, ದೋಷವಿಮುಕ್ತವೂ, ಮೃದುವೂ, ಕಾರ್ಯಯೋಗ್ಯವೂ, ಸ್ಥಿರವೂ, ಅಚಲವೂ ಆಗಿ ಜೀವಿಗಳ ಸಾವು ಮತ್ತು ಮರುಹುಟ್ಟುಗಳ ಕಡೆಗೆ ಚಿತ್ತವನ್ನು ತಿರುಗಿಸಿದೆ ಬಾಗಿಸಿದೆ... ತಮ್ಮ ಕರ್ಮಾನುಸಾರವಾಗಿ (ಜನ್ಮ) ಹೊಂದುತ್ತಿರುವ ಜೀವಿಗಳನ್ನು ಅರಿತೆನು. ಹೀಗೆ ಭಿಕ್ಷುಗಳೇ, ರಾತ್ರಿಯ ಮಧ್ಯದ ಜಾವದಲ್ಲಿ ಎರಡನೆಯ ಲೋಕೋತ್ತರ ವಿಜ್ಜಾ ನನ್ನಲ್ಲಿ ಉಂಟಾಯಿತು. ಅವಿದ್ಯೆಯು ಹರಿದುಹೋಯಿತು, ವಿಜ್ಜಾ ಹುಟ್ಟಿತು; ತಮಸ್ಸು ನಾಶವಾಯಿತು ಬೆಳಕು ಹುಟ್ಟಿತು; ಸದಾ ಎಚ್ಚರವಾಗಿರುವವನಿಗೆ ಉತ್ಸಾಹಶೀಲನಿಗೆ ಸಂಯಮಶೀಲನಿಗೆ ಹೇಗೆ ಆಗುತ್ತದೋ ಹಾಗೆ (ಆಯಿತು).</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>9. “ಸಮಾಹಿತವಾದ ಆ ಚಿತ್ತವು ಈ ರೀತಿಯಾಗಿ ಪರಿಶುದ್ಧವೂ ನಿರ್ಮಲವೂ ಉಜ್ವಲವೂ ಎಲ್ಲಾ ದೋಷಗಳಿಂದ ವಿಮುಕ್ತವೂ ಮೃದುವೂ ಕಾರ್ಯಯೋಗ್ಯವೂ ಸ್ಥಿರವೂ ಅಚಲವೂ ಆಗಿ ಆಸವಗಳ ಕ್ಷಯದ ಕಡೆಗೆ ಚಿತ್ತವನ್ನು ತಿರುಗಿಸಿದೆ, ಬಾಗಿಸಿದೆ... ಜನ್ಮವು ಕೊನೆಯಾಯಿತು, ಬ್ರಹ್ಮಚರ್ಯವು ಪೂರ್ಣವಾಯಿತು, ಮಾಡಬೇಕಾದ್ದನ್ನು ಮಾಡಿದ್ದಾಯಿತು, ಸಾಧಿಸಬೇಕಾದ್ದು ಇನ್ನೇನೂ ಉಳಿದಿಲ್ಲ ಎಂಬ ಈ ಜ್ಞಾನ ಉಂಟಾಯಿತು, ಹೀಗೆ ಭಿಕ್ಷುಗಳೇ, ರಾತ್ರಿಯ ಕೊನೆಯ ಜಾವದಲ್ಲಿ ಮೂರನೆಯ ವಿಜ್ಜಾ ನನ್ನಲ್ಲಿ ಉಂಟಾಯಿತು. ಅವಿದ್ಯೆಯು ಹರಿದು ಹೋಯಿತು ವಿಜ್ಜಾ ಹುಟ್ಟಿತು; ತಮಸ್ಸು ನಾಶವಾಯಿತು ಬೆಳಕು ಹುಟ್ಟಿತು. ಸದಾ ಎಚ್ಚರವಾಗಿರುವವನಿಗೆ ಸಂಯಮಶೀಲನಿಗೆ ಹೇಗೆ ಆಗುತ್ತದೋ ಹಾಗೆ ಆಯಿತು.</p>
    <h2>4. ಜಿಂಕೆಗಳ ದೊಡ್ಡ (ಮಹಾ) ಗುಂಪಿನ ಉಪಮೆ</h2>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>10. “ಉದಾಹರಣೆಗೆ ಭಿಕ್ಷುಗಳೇ, ತುಂಬ ವಿಸ್ತಾರವಾದ ಅರಣ್ಯದಲ್ಲಿ ಕೆಳಮಟ್ಟದಲ್ಲಿ (ತಗ್ಗಿನಲ್ಲಿ) ಹುಲ್ಲಿನಿಂದ ಕೂಡಿದ ಜೌಗು ಭೂಮಿಯಿದೆ. ಆ ಸುತ್ತು ಮುತ್ತಲಿನಲ್ಲಿ ಜಿಂಕೆಗಳ ದೊಡ್ಡ ಗುಂಪು ವಾಸವಾಗಿದೆ. ಅನಂತರ ಒಬ್ಬ ಮನುಷ್ಯ ಅಲ್ಲಿಗೆ (ಜಿಂಕೆಗಳ ಗುಂಪಿಗೆ) ಅಹಿತ ಇಚ್ಛಿಸುವವನಾಗಿ, ಅನರ್ಥ ಇಚ್ಛಿಸುವವನಾಗಿ, ನಿರ್ಬಂಧ ಇಚ್ಛಿಸುವವನಾಗಿ ಪ್ರಕಟವಾಗುತ್ತಾನೆ. ಅವನು ಅಲ್ಲಿ ಯಾವ ದಾರಿಯಲ್ಲಿ ಸುಗಮವಾಗಿ ರಕ್ಷಿತವಾಗಿ ಆನಂದದಿಂದ ಹೋಗಬಹುದಾಗಿದೆಯೋ ಆ ದಾರಿಯನ್ನು ಮುಚ್ಚುತ್ತಾನೆ, ಅಪಾಯಕರ ದಾರಿಯನ್ನು ತೆರೆಯುತ್ತಾನೆ; ಅಲ್ಲಿ ಒಂದು ಗಂಡು ಜಿಂಕೆಯನ್ನು ನಿಲ್ಲಿಸಿ, ಮತ್ತೊಂದು ಹೆಣ್ಣು ಜಿಂಕೆಯನ್ನು ಪ್ರಲೋಭನೆಗಾಗಿ ನಡೆಸುತ್ತಾನೆ. ಭಿಕ್ಷುಗಳೇ, ಈ ರೀತಿ ಆ ದೊಡ್ಡ ಜಿಂಕೆಯ ಗುಂಪು ಆನಂತರದಲ್ಲಿ ವಿನಾಶಕ್ಕೆ, ಕೆಡುಕಿಗೆ, ಆಪತ್ತಿಗೆ ತುತ್ತಾಗುತ್ತದೆ. ಭಿಕ್ಷುಗಳೇ, ಮತ್ತೊಬ್ಬ ಮನುಷ್ಯ ಆ ದೊಡ್ಡ ಜಿಂಕೆಗಳ ಗುಂಪಿಗೆ ಒಳಿತನ್ನು (ಅರ್ಥ) ಇಚ್ಛಿಸುವವನಾಗಿ, ಹಿತವನ್ನು ಇಚ್ಛಿಸುವವನಾಗಿ, ಯೋಗಕ್ಷೇಮವನ್ನು ಇಚ್ಛಿಸುವವನಾಗಿ ಸಮೀಪದಲ್ಲಿ ಪ್ರಕಟವಾಗುತ್ತಾನೆ. ಅವನು ಯಾವ ದಾರಿ ರಕ್ಷಿತವಾಗಿ ಸುಗಮವಾಗಿ ಆನಂದದಿಂದ ಹೋಗಬಹುದಾಗಿದೆಯೋ ಆ ದಾರಿಯನ್ನು ತೆರೆಯುತ್ತಾನೆ. ಅಪಾಯಕರ ದಾರಿಯನ್ನು ಮುಚ್ಚುತ್ತಾನೆ. ಗಂಡು ಜಿಂಕೆಯನ್ನು ಬಿಡಿಸುತ್ತಾನೆ, ಓಡಿಸುತ್ತಾನೆ, ಹೆಣ್ಣು ಜಿಂಕೆಯನ್ನು ನಾಶ ಮಾಡುತ್ತಾನೆ. ಭಿಕ್ಷುಗಳೇ, ಹೀಗೆಯೇ ಆನಂತರದಲ್ಲಿ ಆ ದೊಡ್ಡ ಜಿಂಕೆಯ ಗುಂಪು ವೃದ್ಧಿಯಾಗುತ್ತದೆ, ಬೆಳೆಯುತ್ತದೆ, ವಿಪುಲವಾಗುತ್ತದೆ.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>“ಭಿಕ್ಷುಗಳೇ, ಅರ್ಥವನ್ನು ತೋರಿಸಲು ಈ ಉಪಮೆ ಹೇಳಿದೆ. ಈಗ ಇದೇ ಇದರ ಅರ್ಥ. ಭಿಕ್ಷುಗಳೇ, ವಿಶಾಲವಾದ ಕೆಳಮಟ್ಟದ ಜೌಗುಭೂಮಿ ಎಂಬುದು ಕಾಮಗಳ ಬಗ್ಗೆ ಹೇಳಿದ ಮಾತು. ಭಿಕ್ಷುಗಳೇ, ದೊಡ್ಡ ಜಿಂಕೆಯ ಗುಂಪು ಎಂಬುದು ಜೀವಿಗಳ ಅಧಿವಚನ*. ಭಿಕ್ಷುಗಳೇ, ಅನರ್ಥ ಇಚ್ಛೆಯುಳ್ಳವನು, ಅಹಿತ ಇಚ್ಛೆಯುಳ್ಳವನು, ನಿರ್ಬಂಧ ಇಚ್ಛೆಯುಳ್ಳವನು ಎಂಬುದು ಆ ಮನುಷ್ಯ ಮಾರನಿಗೆ ಪಾಪಿಗೆ ಅಧಿವಚನ. ಭಿಕ್ಷುಗಳೇ, ಅಪಾಯದ ದಾರಿ ಎಂಬುದು ಈ ಅಷ್ಟಾಂಗಿಕ ಮಿಥ್ಯಾ ಮಾರ್ಗದ ಅಧಿವಚನ. ಹೇಗೆಂದರೆ- ಮಿಥ್ಯಾ ದೃಷ್ಟಿಯ, ಮಿಥ್ಯಾ ಸಂಕಲ್ಪದ, ಮಿಥ್ಯಾ ವಾಚದ, ಮಿಥ್ಯಾ ಕರ್ಮದ, ಮಿಥ್ಯಾ ಅಜೀವದ, ಮಿಥ್ಯಾ ವಾಯಾಮದ, ಮಿಥ್ಯಾಸತಿ (ತಪ್ಪು ಎಚ್ಚರ)ಯ ಮಿಥ್ಯಾ ಸಮಾಧಿಯ (ದಾರಿ) ಎಂದು ಅರ್ಥ. ಭಿಕ್ಷುಗಳೇ, ಗಂಡು ಜಿಂಕೆ ಎಂಬುದು ವಿನೋದ ಮತ್ತು ಭೋಗಾಸಕ್ತಿಯ ಮಾತು. ಭಿಕ್ಷುಗಳೇ, ಹೆಣ್ಣು ಜಿಂಕೆ ಎಂಬುದು ಅವಿದ್ಯೆಯ ಮಾತು. ಭಿಕ್ಷುಗಳೇ, ಒಳಿತನ್ನು ಇಚ್ಛಿಸುವವನು, ಹಿತವನ್ನು ಇಚ್ಛಿಸುವವನು, ಯೋಗ-ಕ್ಷೇಮವನ್ನು ಇಚ್ಛಿಸುವವನು ಎಂಬ ಆ ಮನುಷ್ಯ ತಥಾಗತರ, ಅರಹಂತರ, ಸಮ್ಯಕ್ ಸಂಬುದ್ಧರ ಕುರಿತಾದ ಮಾತು. ಭಿಕ್ಷುಗಳೇ, ರಕ್ಷಿತವಾಗಿ, ಸುಗಮವಾಗಿ, ಆನಂದದಿಂದ ಹೋಗಬಹುದಾದ ದಾರಿ ಈ ಆರ್ಯ ಅಷ್ಟಾಂಗಿಕ ಮಾರ್ಗ ಎಂಬುದಕ್ಕೆ ಸಮನಾದ ಮಾತು. ಅದೆಂದರೆ ಸಮ್ಯಕ್ ದೃಷ್ಟಿಯ, ಸಮ್ಯಕ್ ಸಂಕಲ್ಪದ, ಸಮ್ಯಕ್ ವಾಚದ, ಸಮ್ಯಕ್ ಕರ್ಮದ, ಸಮ್ಯಕ್ ಅಜೀವದ, ಸಮ್ಯಕ್ ವಾಯಾಮದ, ಸಮ್ಯಕ್ ಸಮಾಧಿಯ ದಾರಿ ಎಂದು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>“ಹೀಗೆಯೇ ಭಿಕ್ಷುಗಳೇ, ನನ್ನಿಂದ ರಕ್ಷಿತವಾಗಿ ಸುಗಮವಾಗಿ ಆನಂದದಿಂದ ಹೋಗಬಹುದಾದ ದಾರಿ ತೆರೆಯಲಾಗಿದೆ. ಅಪಾಯದ ದಾರಿ ಮುಚ್ಚಲಾಗಿದೆ. ಗಂಡು ಜಿಂಕೆಯನ್ನು ಓಡಿಸಿದ್ದಾಯಿತು, ಹೆಣ್ಣು ಜಿಂಕೆಯನ್ನು ನಾಶಮಾಡಿದ್ದಾಯಿತು. ಭಿಕ್ಷುಗಳೇ! ಶ್ರಾವಕರ ಹಿತೈಷಿಯಾದ ಅನುಕಂಪಿಯಾದ ಶಾಸ್ತನಿಂದ ಅನುಕಂಪದಿಂದ ಮಾಡಬೇಕಾದವು ಯಾವುವೋ ಅವುಗಳು ನನ್ನಿಂದ ಆಗಿವೆ. ಭಿಕ್ಷುಗಳೇ, ಇವು ಮರದ ಬುಡಗಳು, ಇವು ಶೂನ್ಯಾಗಾರಗಳು, ಧ್ಯಾನಮಾಡಿ ಭಿಕ್ಷುಗಳೇ, ಎಚ್ಚರಗೆಡಬೇಡಿ, ಆಮೇಲೆ ಪಶ್ಚಾತ್ತಾಪ ಪಡುವವರು ಆಗಬೇಡಿ. ಇವೇ ನಿಮಗೆ ಅನುಶಾಸನ” ಎಂದು.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ಭಗವಾನರು ಹೀಗೆ ನುಡಿದರು. ಸ್ಫೂರ್ತಿ ಪಡೆದ ಆ ಭಿಕ್ಷುಗಳು ಭಗವಾನರ ಉಪದೇಶವನ್ನು ಅಭಿನಂದಿಸಿದರು.</p>
    <h2>ಇಲ್ಲಿಗೆ ಎರಡು ಬಗೆಯ ಯೋಚನೆ ಸುತ್ತ ಮುಗಿಯಿತು.</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. J. Srinivas Murthy</span>.</p>
      <p>ಅನುವಾದಕ: ಡಾ|| ಜೆ. ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>