<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 89: ಧಮ್ಮಚೇತಿಯ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn89' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ರಾಜವರ್ಗ</li>
      </ul>
      <h1 class='sutta-title'>89. ಧಮ್ಮಚೇತಿಯ ಸುತ್ತ</h1>
    </header>

    <h2>ಧಮ್ಮಚೇತಿಯ ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಮಯದಲ್ಲಿ ಭಗವಾನರು ಸಾಕ್ಯ ದೇಶದ ಮೇದಳುಂಪ ಎಂಬ ಸಾಕ್ಯರ ನಗರದಲ್ಲಿ ತಂಗಿದ್ದರು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಅದೇ ಸಮಯದಲ್ಲಿ ಕೋಸಲದ ರಾಜ ಪಸೇನದಿಯು ನಗರಕ್ಕೆ ಯಾವುದೋ ಕಾರಣಕ್ಕಾಗಿ ಬಂದಿದ್ದನು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಆಗ ದೀಘಕಾರಾಯನನನ್ನು ಕರೆದು ಹೇಳಿದನು65:</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಪ್ರಿಯ ಕಾರಾಯನನೆ, ರಾಜ ವಾಹನಗಳನ್ನು ಸಿದ್ಧಪಡಿಸು. ನಾವು ಉದ್ಯಾನವನಕ್ಕೆ ಹೋಗಿ ಮನೋರಂಜನೆಯ ಸ್ಥಳವೊಂದನ್ನು ದರ್ಶಿಸೋಣ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಆಗಲಿ ಮಹಾಸ್ವಾಮಿ ಎಂದನು ದೀಘಕಾರಾಯನ. ರಾಜ ರಥಗಳು ಸಿದ್ಧವಾದ ಮೇಲೆ ಅವನು ರಾಜನಿಗೆ ಹೇಳಿದನು:</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಮಹಾಸ್ವಾಮಿ, ರಾಜ ರಥಗಳು ತಮಗಾಗಿ ಸಿದ್ಧವಾಗಿವೆ. ತಾವು ಏನು ಮಾಡಬೇಕೆಂದು ಯೋಚಿಸಿದ್ದೀರೋ ಅದಕ್ಕೆ ಇದು ಸಮಯ.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ರಾಜನು ರಥವೊಂದನ್ನು ಏರಿದನು, ಅದರ ಹಿಂದೆ ಬೇರೆ ವಾಹನಗಳು ಚಲಿಸಿದವು. ಎಲ್ಲ ರಾಜವೈಭವದೊಡನೆ ನಗರಕದ ಹೊರವಲಯದಲ್ಲಿರುವ ಉದ್ಯಾನವನದತ್ತ ಹೊರಟರು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಎಲ್ಲಿಯವರೆಗೂ ವಾಹನಗಳು ಹೋಗುತ್ತವೋ ಅಲ್ಲಿಯವರೆಗೂ ಹೋಗಿ ಆನಂತರ ರಥದಿಂದ ಇಳಿದು ಉದ್ಯಾನವನದೊಳಗೆ ಕಾಲ್ನಡಿಗೆಯಲ್ಲಿ ಹೋದನು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ರಾಜ ಪಸೇನದಿಯು ಉದ್ಯಾನದಲ್ಲಿ ವ್ಯಾಯಾಮಕ್ಕಾಗಿ ವಿಹರಿಸುತ್ತಿದ್ದಾಗ ವೃಕ್ಷ ಮೂಲಗಳನ್ನು ನೋಡಿ ಅವು ಮೋಹಕವಾಗಿ ಉತ್ತೇಜನಕಾರಿಯಾಗಿ, ಶಬ್ದಗಳ ಗೊಂದಲವಿಲ್ಲದೆ ಶಾಂತವಾಗಿ, ಜನನಿಬಿಡತೆಯಿಂದ ದೂರವಾಗಿ, ಏಕಾಂತವಾಗಿ ಮೌನಕ್ಕೆ ಪ್ರಾಶಸ್ತ್ಯವಾಗಿರುವುದನ್ನು ಕಂಡನು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಈ ದೃಶ್ಯವನ್ನು ನೋಡಿ ಭಗವಾನರು ಹೀಗೆ ನೆನಪಿಗೆ ಬಂದರು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಯಾವ ಸ್ಥಳಗಳಲ್ಲಿ ನಾವು ಭಗವಂತರೂ, ಅರಹಂತರೂ ಆದ ಸಮ್ಮಾಸಂಬುದ್ಧರಿಗೆ ಗೌರವವನ್ನು ಸಲ್ಲಿಸುತ್ತಿದ್ದೆವೋ ಅದೇರೀತಿಯಲ್ಲಿ ಈ ವೃಕ್ಷ ಮೂಲಗಳು ಮೋಹಕವಾಗಿ ಉತ್ತೇಜನಕಾರಿಯಾಗಿ ಶಬ್ದಗಳ ಗೊಂದಲವಿಲ್ಲದೆ ಶಾಂತವಾಗಿ, ಜನನಿಬಿಡತೆಯಿಂದ ದೂರವಾಗಿ, ಏಕಾಂತವಾಗಿ ಮೌನಕ್ಕೆ ಪ್ರಶಸ್ತವಾಗಿವೆ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಆನಂತರದಲ್ಲಿ ತಾನು ಯೋಚಿಸಿದ್ದನ್ನು ದೀಘಕಾರಾಯನನಿಗೆ ಹೇಳಿ ಹೀಗೆ ಎಂದನು:</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಭಗವಂತರೂ ಅರಹಂತರೂ ಆದ ಸಮ್ಮಾಸಂಬುದ್ಧರು ಈಗ ಎಲ್ಲಿ ವಾಸಿಸುತ್ತಿದ್ದಾರೆ?</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>2. ಮಹಾಸ್ವಾಮಿ, ಸಾಕ್ಯರ ಊರಾದ ಮೇದಳುಂಪಾದಲ್ಲಿ ಭಗವಂತರೂ ಅರಹಂತರೂ ಆದ ಸಮ್ಮಾ ಸಂಬುದ್ಧರು ಈಗ ಅಲ್ಲಿ ವಾಸಿಸುತ್ತಿದ್ದಾರೆ.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ನಗರಕಾದಿಂದ ಮೇದಳುಂಪಕ್ಕೆ ಎಷ್ಟು ದೂರವಿದೆ?</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಮಹಾರಾಜರೆ, ಬಹಳ ದೂರವೇನಿಲ್ಲ.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಕೇವಲ ಮೂರು ಯೋಜನಗಳ66 ದೂರ.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ಇನ್ನೂ ಬೆಳಕಿದೆ, ಹೋಗಬಹುದು.</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಹಾಗಾದರೆ, ಪ್ರಿಯ ಕಾರಾಯನ, ರಾಜಯಾನಗಳನ್ನು ಸಿದ್ಧಪಡಿಸು, ನಾವು ಹೋಗಿ ಭಗವಂತರೂ ಅರಹಂತರೂ ಆದ ಸಮ್ಮಾಸಂಬುದ್ಧರನ್ನು ನೋಡೋಣ.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಆಗಲಿ, ಮಹಾರಾಜರೆ ಎಂದನು. ರಾಜಯಾನಗಳು ಸಿದ್ಧವಾದ ಮೇಲೆ ಅವನು ರಾಜನಿಗೆ ಹೇಳಿದ:</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಮಹಾರಾಜರೆ, ರಾಜಯಾನಗಳು ಸಿದ್ಧವಾಗಿವೆ.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>ನೀವೇನೆಂದುಕೊಂಡಿದ್ದೀರೋ ಅದನ್ನು ಮಾಡಲು ಈಗ ಸಮಯ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ರಾಜ ಪಸೇನದಿಯು ಒಂದು ರಾಜರಥದ ಮೇಲೆ ಕುಳಿತನು, ಇತರೆ ರಾಜಯಾನಗಳು ಅವನನ್ನು ಹಿಂಬಾಲಿಸಿ ನಗರಕವನ್ನು ಬಿಟ್ಟು ಸಾಕ್ಯರನಗರ ಮೇದಳುಂಪದತ್ತ ತೆರಳಿದವು.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>ಇನ್ನೂ ಹಗಲಿರುವಾಗಲೇ ರಾಜ ಊರು ಸೇರಿ</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಅಲ್ಲಿಂದ ಮುಂದೆ ಉದ್ಯಾನದತ್ತ ತೆರಳಿದನು.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ಎಲ್ಲಿಯವರೆಗೂ ಯಾನಗಳು ಹೋಗುತ್ತವೋ ಅಲ್ಲಿಯವರೆಗೂ ರಸ್ತೆಯಲ್ಲಿ ಉದ್ಯಾನದತ್ತ ಸಾಗಿ, ನಂತರ ಉದ್ಯಾನದೊಳಗೆ ಕಾಲ್ನಡಿಗೆಯಲ್ಲಿ ಪ್ರವೇಶಿಸಿದನು.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>3. ಆ ಸಂದರ್ಭದಲ್ಲಿ ಬಹುಸಂಖ್ಯೆಯ ಭಿಕ್ಖುಗಳು ಅತ್ತಿಂದಿತ್ತ ಅಡ್ಡಾಡುತ್ತಿದ್ದರು. ರಾಜ ಪಸೇನದಿಯು ಅವರ ಬಳಿ ಹೋಗಿ ಕೇಳಿದನು:</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಪೂಜ್ಯರೆ, ಭಗವಂತರೂ, ಅರಹಂತರೂ ಆದ ಸಮ್ಮಾಸಂಬುದ್ಧರು ಈಗ ಎಲ್ಲಿ ತಂಗಿದ್ದಾರೆ?</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ನಾವು ಭಗವಂತರೂ ಅರಹಂತರೂ ಆದ ಸಮ್ಮಾಸಂಬುದ್ಧರನ್ನು ಕಾಣಬೇಕಾಗಿದೆ.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಅಗೋ ಮಹಾರಾಜ, ಅದು ಬಾಗಿಲು ಮುಚ್ಚಿದೆಯಲ್ಲ ಅಲ್ಲಿ. ಅಲ್ಲಿಗೆ ಶಾಂತವಾಗಿ, ಗಲಿಬಿಲಿ ಮಾಡಿಕೊಳ್ಳದೆ, ಪ್ರವೇಶದ್ವಾರದ ಬಳಿ ಹೋಗಿ, ಗಂಟಲನ್ನು ಸರಿಮಾಡಿಕೊಳ್ಳಿ. ಬಾಗಿಲನ್ನು ತಟ್ಟಿ ಭಗವಾನರು ನಿಮಗೆ ಬಾಗಿಲನ್ನು ತೆರೆಯುತ್ತಾರೆ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ರಾಜ ಪಸೇನದಿಯು ತನ್ನ ಖಡ್ಗವನ್ನು ಮತ್ತು ಕಿರೀಟವನ್ನು ದೀಘ ಕಾರಾಯನನಿಗೆ ಅಲ್ಲಿಯೇ ಕೊಟ್ಟನು.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>ಆಗ ದಿಘಕಾರಾಯನನು ಯೋಚಿಸಿದನು:</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>ಈಗ ಮಹಾರಾಜರು ಗುಪ್ತ ಸಮಾಲೋಚನೆ ನಡೆಸುತ್ತಾರೆ! ಮತ್ತೆ ನಾನಿಲ್ಲಿ ಒಬ್ಬನೇ ಕಾಯಬೇಕು67.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ರಾಜ ಪಸೇನದಿಯು ತಡಮಾಡದೆ ಭಗವಾನರ ಮುಚ್ಚಿದ ವಸತಿಯವರೆಗೆ ಶಾಂತವಾಗಿ ತೆರಳಿ, ಪ್ರವೇಶ ದ್ವಾರದ ಹತ್ತಿರ ಬಂದು ಗಂಟಲನ್ನು ಸರಿಮಾಡಿಕೊಂಡು ಬಾಗಿಲನ್ನು ತಟ್ಟಿದನು. ಭಗವಾನರು ಬಾಗಿಲನ್ನು ತೆರೆದರು.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ರಾಜ ಪಸೇನದಿಯು ವಿಹಾರದೊಳಗೆ ಪ್ರವೇಶಿಸಿದನು. ಭಗವಾನರ ಪಾದಗಳ ಮೇಲೆ ತನ್ನ ತಲೆಯನ್ನಿಟ್ಟು ನಮಸ್ಕರಿಸಿ, ಭಗವಾನರ ಪಾದಗಳನ್ನು ಮುತ್ತುಗಳಿಂದ ಮುಚ್ಚಿ ಕೈಗಳಿಂದ ಸವರಿ: ಪೂಜ್ಯರೆ, ನಾನು ಕೋಸಲದ ರಾಜ ಪಸೇನದಿ ಎಂದು ತನ್ನ ಹೆಸರನ್ನು ಹೇಳಿಕೊಂಡನು.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>4. ಆದರೆ, ಮಹಾರಾಜರೆ, ಈ ಶರೀರಕ್ಕೆ ಪರಮ ಗೌರವವನ್ನು ಕೊಡುವ ಮತ್ತು ಆ ರೀತಿಯ ಮೈತ್ರೀ ಭಾವವನ್ನು ವ್ಯಕ್ತಪಡಿಸುವ ಕಾರಣವೇನಿದೆ?</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಪೂಜ್ಯರೆ, ಧಮ್ಮದಿಂದ ಭಗವಾನರ ಬಗ್ಗೆ ನಾನು ತಿಳಿದಿರುವುದೇನೆಂದರೆ ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ, ಭಗವಾನರ ಸಂಘವು ಸುಚಾರಿತ್ರ್ಯದಿಂದ ಕೂಡಿದುದು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಈಗ, ಪೂಜ್ಯರೆ, ನಾನು ಕೆಲವು ಸಮಣರನ್ನು ಬ್ರಾಹ್ಮಣರನ್ನು ಬ್ರಹ್ಮಚರಿಯ ಜೀವನವನ್ನು ಕೇವಲ ಹತ್ತು ವರ್ಷ, ಇಪ್ಪತ್ತು ವರ್ಷ, ಮೂವತ್ತು ವರ್ಷ ಅಥವಾ ನಲವತ್ತು ವರ್ಷ ನಡೆಸಿ</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಮತ್ತು ಆನಂತರದಲ್ಲಿ ಅವರು ಸಿಂಗರಿಸಿಕೊಂಡು, ಗಂಧ ಪೂಸಿಕೊಂಡು, ಗಡ್ಡ-ಮೀಸೆಗಳನ್ನು ಬಿಟ್ಟುಕೊಂಡು ಪಂಚ ಕಾಮಗುಣಗಳನ್ನು ಅನುಭವಿಸುತ್ತಿರುವುದನ್ನು ಕಂಡಿದ್ದೇನೆ.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>ಆದರೆ ಇಲ್ಲಿ ಇರುವ ಭಿಕ್ಖುಗಳು ಜೀವನಪರ್ಯತ ಕೊನೆಯುಸಿರಿರುವವರೆಗೆ ಪರಿಪೂರ್ಣವೂ, ಪರಿಶುದ್ಧವೂ ಆದ ಬ್ರಹ್ಮಚರಿಯ ಜೀವನವನ್ನು ನಡೆಸುತ್ತಿದ್ದಾರೆ.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>ಇಲ್ಲಿರುವಂತಹ ಪರಿಪೂರ್ಣ ಪರಿಶುದ್ಧವಾದ ಬ್ರಹ್ಮಚರಿಯ ಜೀವನವನ್ನು ನಿಜವಾಗಿಯೂ ನಾನು ಬೇರೆ ಎಲ್ಲಿಯೂ ಕಾಣೆ.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಈ ಕಾರಣದಿಂದಾಗಿ ಪೂಜ್ಯರೆ, ನಾನು ಭಗವಾನರ ಬಗ್ಗೆ ಧಮ್ಮದಿಂದ ತಿಳಿದಿರುವುದೇನೆಂದರೆ, ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ ಮತ್ತು ಭಗವಾನರ ಸಂಘವು ಸುಚಾರಿತ್ರ್ಯದಿಂದ ಕೂಡಿದ್ದಾಗಿದೆ.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>5. ಪುನಃ, ಪೂಜ್ಯರೆ, ರಾಜರು ರಾಜರುಗಳೊಡನೆ ಜಗಳ ಮಾಡುತ್ತಾರೆ; ಕ್ಷತ್ರಿಯರು ಕ್ಷತ್ರಿಯರೊಡನೆ ಜಗಳ ಮಾಡುತ್ತಾರೆ. ಬ್ರಾಹ್ಮಣರು ಬ್ರಾಹ್ಮಣರೊಡನೆ ಜಗಳವಾಡುತ್ತಾರೆ, ತಾಯಿ ಮಗನೊಡನೆ ಜಗಳವಾಡುತ್ತಾಳೆ, ಮಗ ತಾಯಿಯೊಡನೆ ಜಗಳವಾಡುತ್ತಾನೆ, ತಂದೆ ಮಗನೊಡನೆ ಮಗ ತಂದೆಯೊಡನೆ ಜಗಳವಾಡುತ್ತಾನೆ, ಸೋದರನು ಸೋದರನೊಡನೆ ಜಗಳವಾಡುತ್ತಾನೆ, ಸೋದರ ಸೋದರಿಯೊಡನೆ ಜಗಳವಾಡುತ್ತಾನೆ, ಸೋದರಿ ಸೋದರನೊಡನೆ, ಗೆಳೆಯ ಗೆಳೆಯನೊಡನೆ ಜಗಳವಾಡುತ್ತಾನೆ68.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>ಆದರೆ ಇಲ್ಲಿ ಭಿಕ್ಖುಗಳು ಹೊಂದಿಕೊಂಡು, ಪರಸ್ಪರ ಗೌರವದಿಂದ, ವಿವಾದವಿಲ್ಲದೆ ಕ್ಷೀರೋದಕಗಳೊಂದಾಗುವಂತೆ ಕಣ್ಣುಗಳೊಗಳಗೆ ಕಣ್ಣಿಟ್ಟು ಮೈತ್ರಿಯಿಂದ ಚೆನ್ನಾಗಿ ಬದುಕುತ್ತಿದ್ದಾರೆ.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>ಈ ರೀತಿಯ ಸೌಹಾರ್ದದಿಂದ ಬದುಕುವ ಗುಂಪನ್ನು ನಾನೆಲ್ಲಿಯೂ ನೋಡಿಲ್ಲ.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>ಈ ಕಾರಣಕ್ಕಾಗಿಯೂ ಪೂಜ್ಯರೆ, ಭಗವಾನರ ಬಗ್ಗೆ ಧಮ್ಮದಿಂದ ನಾನು ತಿಳಿದಿದ್ದೇನೆಂದರೆ ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ, ಭಗವಾನರ ಸಂಘವು ಸುಚಾರಿತ್ರ್ಯದಿಂದ ಕೂಡಿದುದಾಗಿದೆ.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>6. ಪುನಃ ಪೂಜ್ಯರೆ, ನಾನು ಒಂದು ವನದಿಂದ ಇನ್ನೊಂದು ವನಕ್ಕೆ, ಒಂದು ಉದ್ಯಾನದಿಂದ ಇನ್ನೊಂದು ಉದ್ಯಾನಕ್ಕೆ ಸಂಚರಿಸುತ್ತಿದ್ದೇನೆ.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ಅಲ್ಲಿ ನಾನು ಕೃಶರೂ, ದುರ್ನಡತೆಯುಳ್ಳವರೂ, ನೋಡಲಸಹ್ಯವಾಗುವಂತವರು, ಕಾಮಾಲೆಯವರು, ನರತೇಲಿದವರು ಆದ ಸಮಣರನ್ನು ಮತ್ತು ಬ್ರಾಹ್ಮಣರನ್ನು ನಾನು ಕಂಡಿದ್ದೇನೆ; ಅವರನ್ನು ಮತ್ತೆ ನೋಡುವಂತಿರುವುದಿಲ್ಲ.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>ನಾನು ಯೋಚಿಸಿದ್ದೇನೆ:</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>ಈ ಪೂಜ್ಯರೆಲ್ಲರೂ ಅತೃಪ್ತ ಬ್ರಹ್ಮಚರಿಯ ಜೀವನವನ್ನು ನಡೆಸುತ್ತಿದ್ದಾರೆ ಅಥವಾ ಪಾಪಕರ್ಮಗಳನ್ನು ಮಾಡಿ ಬಚ್ಚಿಟ್ಟುಕೊಳ್ಳುತ್ತಿದ್ದಾರೆ; ಆದ್ದರಿಂದಲೇ ಅವರು ಕೃಶರೂ ದುರ್ನಡತೆಯವರೂ ಆಗಿ... ಜನ ಅವರನ್ನು ಮತ್ತೆ ನೋಡುವಂತಿರುವುದಿಲ್ಲ.</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>ನಾನು ಅವರ ಬಳಿ ಹೋಗಿ ಕೇಳಿದೆ:</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಪೂಜ್ಯರೆ, ನೀವೇಕೆ ಕೃಶರಾಗಿ ದುರ್ನಡತೆಯುಳ್ಳವರಾಗಿ... ಜನ ನಿಮ್ಮನ್ನು ಮತ್ತೆ ನೋಡುವಂತಿರುವುದಿಲ್ಲ?</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>ಅದಕ್ಕೆ ಅವರ ಉತ್ತರವೇನೆಂದರೆ,</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>ಮಹಾರಾಜರೆ, ಅದು ನಮ್ಮ ಮನೆತನದಿಂದ ಬಂದ ರೋಗ.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>ಆದರೆ ಇಲ್ಲಿ ಭಿಕ್ಖುಗಳು ನಗುತ್ತಾ ಪ್ರಸನ್ನಚಿತ್ತರಾಗಿ, ತುಂಬಾ ಸಂತೋಷದಿಂದ ಅಭಿರತರಾಗಿ ಇಂದ್ರಿಯ ನಿಗ್ರಹದ ಹೊಳಪಿನಲ್ಲಿ ಸರಳವಾಗಿ ಬದುಕುತ್ತಾ, ಚಂಚಲಗೊಳ್ಳದೆ, ಬೇರೆಯವರು ಕೊಟ್ಟ ದಾನದಲ್ಲಿ ಜೀವಿಸುತ್ತಾ ಮಿಗಭೂತ (ಕಾಡುಜಿಂಕೆ) ದಂತೆ ಮನಸ್ಸನ್ನು ಒಂದುಕಡೆ ಇಟ್ಟುಕೊಂಡಿದ್ದಾರೆ.</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>ನಾನು ಯೋಚಿಸಿದೆ:</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>ಖಂಡಿತವಾಗಿಯೂ ಈ ಆಯುಷ್ಮಂತರು ಭಗವಾನರ ಶಾಸನದಲ್ಲಿನ ಉನ್ನತೋನ್ನತವಾದ ಸ್ಥಿತಿಗಳನ್ನು ಗ್ರಹಿಸುತ್ತಾರೆ.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>ಏಕೆಂದರೆ ಇವರು ನಗುತ್ತಾ ಪ್ರಸನ್ನಚಿತ್ತರಾಗಿ... ಮಿಗಭೂತದಂತೆ ಮನಸ್ಸನ್ನು ಒಂದುಕಡೆ ಇಟ್ಟುಕೊಂಡಿದ್ದಾರೆ.</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>ಪೂಜ್ಯರೇ, ಇದೂ ಒಂದು ಕಾರಣವಾಗಿ ಭಗವಾನರ ಬಗ್ಗೆ ಧಮ್ಮದಿಂದ ನಾನು ತಿಳಿದಿರುವುದೇನೆಂದರೆ, ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ, ಭಗವಾನರಿಂದ ಸಂಘವು ಸುಚಾರಿತ್ರ್ಯದಿಂದ ಕೂಡಿದುದಾಗಿದೆ.</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>7. ಪುನಃ ಪೂಜ್ಯರೆ, ಶಿರಶೃಂಗಾರಗೊಂಡ ರಾಜನಾದ ನಾನು ಯಾರನ್ನು ಶಿಕ್ಷಿಸಬೇಕೊ ಅವರನ್ನು ಶಿಕ್ಷಿಸಲು ಅರ್ಹನಾಗಿದ್ದೇನೆ, ಯಾರ ಮೇಲೆ ದಂಡ ವಿಧಿಸಬೇಕೋ ಅವರಿಗೆ ದಂಡ ವಿಧಿಸಲು ಶಕ್ಯನು, ಯಾರನ್ನು ವನಾಂತರಗೊಳಿಸಬೇಕೋ ಅವರನ್ನು ವನಾಂತರಗೊಳಿಸುವೆನು.</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>ಹೀಗಿದ್ದರೂ ನಾನು ಸಭೆಯನ್ನು ನಡೆಸುತ್ತಿದ್ದಾಗ, ಅವರು ಒಳಗೆ ನುಗ್ಗಿ ನನಗೆ ಭಂಗಪಡಿಸುತ್ತಾರೆ. ನಾನು ಅವರಿಗೆ ಮಾನ್ಯರೆ, ನಾನು ಸಭೆಯಲ್ಲಿದ್ದಾಗ ಒಳನುಗ್ಗಿ ಭಂಗಪಡಿಸಬೇಡಿ, ನನ್ನ ಮಾತು ಮುಗಿಯುವವರೆಗೂ ಕಾಯಿರಿ ಎಂದು ಹೇಳಿದರೂ ಅವರು ಒಳಗೆ ನುಗ್ಗಿ ಭಂಗಪಡಿಸುತ್ತಾರೆ.</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>ಆದರೆ ಇಲ್ಲಿ ಭಗವಾನರು ಹಲವು ನೂರು ಭಿಕ್ಖುಗಳಿಗೆ ಧಮ್ಮವನ್ನು ಬೋಧಿಸುತ್ತಿದ್ದಾಗ ಭಗವಾನರ ಒಬ್ಬ ಶಿಷ್ಯನೂ ಕೂಡ ಕೆಮ್ಮುವುದಾಗಲಿ, ಗಂಟಲನ್ನು ಸರಿಮಾಡಿಕೊಳ್ಳುವುದಾಗಲಿ ಮಾಡುವುದಿಲ್ಲ.</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>ಭಗವಾನರು ಹಲವು ನೂರು ಜನರಿರುವ ತಮ್ಮ ಅನುಯಾಯಿಗಳಿಗೆ ಧಮ್ಮವನ್ನು ಬೋಧಿಸುತ್ತಿದ್ದಾಗ ಒಬ್ಬ ಶಿಷ್ಯನು ತನ್ನ ಗಂಟಲನ್ನು ಸರಿಪಡಿಸಿಕೊಂಡನು.</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>ಆಗ ಅವನ ಪಕ್ಕದಲ್ಲಿರುವವನು ಮೊಣಕಾಲಿನಿಂದ ತಿವಿದು, ಅಯ್ಯಾ ಸುಮ್ಮನಿರು, ಗಲಾಟೆ ಮಾಡಬೇಡ. ನಮ್ಮ ಗುರುಗಳಾದ ಭಗವಾನರು ಧಮ್ಮವನ್ನು ಬೋಧಿಸುತ್ತಿದ್ದಾರೆ ಎಂದನು.</p>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>ನನಗೆ ಎನಿಸಿತು, ಇದು ಆಶ್ಚರ್ಯ, ಇದು ಅದ್ಭುತ, ಇಂಥ ಸಭೆಯಲ್ಲಿ ಯಾವ ನಿರ್ಬಂಧ ಅಥವಾ ಶಸ್ತ್ರವಿಲ್ಲದೆ ಎಷ್ಟೊಂದು ಶಿಸ್ತು ಕಾಪಾಡಿಕೊಂಡು ಬರಲಾಗುತ್ತಿದೆ.</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>ಖಂಡಿತವಾಗಿಯೂ ಬೇರೆಡೆಯ ಯಾವುದೇ ಸಭೆಯಲ್ಲಿಯು ಇಷ್ಟೊಂದು ಶಿಸ್ತು ಇರುವುದಿಲ್ಲ.</p>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>ಈ ಸಂಗತಿಯೂ ಕೂಡ, ಪೂಜ್ಯರೆ, ಭಗವಾನರ ಬಗ್ಗೆ ನಾನು ಭಗವಾನರು ಸಮ್ಮಾಸಂಬುದ್ಧರು, ಧಮ್ಮವು ಭಗವಾನರಿಂದ ಬೋಧಿತವಾಗಿದೆ, ಭಗವಾನರ ಸಂಘವು ಸಚ್ಚಾರಿತ್ರ್ಯದಿಂದ ಕೂಡಿದ್ದಾಗಿದೆ ಎಂದು ತಿಳಿಯುವಂತಾಯಿತು.</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>8. ಪುನಃ ಪೂಜ್ಯರೆ, ನಾನು ನಿಪುಣರೂ, ಬೇರೆಯವರ ಸಿದ್ಧಾಂತಗಳನ್ನು ಕೂದಲೆಳೆ ಬಿಡಿಸಿ ವಿಮರ್ಶಿಸುವಷ್ಟು ಕುಶಾಗ್ರಮತಿಗಳೂ ಆದ ಕ್ಷತ್ರಿಯ ಪಂಡಿತರನ್ನು ನಾನು ನೋಡಿದ್ದೇನೆ. ಅವರು ಬೇರೆಯವರ ವಾದಗಳನ್ನು ತಮ್ಮ ಹರಿತ ಮಾತುಗಾರಿಕೆಯಿಂದ ತುಂಡರಿಸುತ್ತಾ ಸಂಚರಿಸುತ್ತಾರೆ.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>ಅವರೇನಾದರು ಇಂತಿಂತಹ ಗ್ರಾಮ ನಿಗಮಕ್ಕೆ ಬರುತ್ತಾರೆಂದು ತಿಳಿದರೆ ಈ ರೀತಿಯಾಗಿ ತಮ್ಮ ಪ್ರಶ್ನೆಯನ್ನು ಸಿದ್ಧಪಡಿಸಿಕೊಳ್ಳುತ್ತಾರೆ; ನಾವು ಸಮಣ ಗೌತಮರಲ್ಲಿ ಹೋಗಿ ಈ ಪ್ರಶ್ನೆಯನ್ನು ಕೇಳೋಣ. ಈ ಪ್ರಶ್ನೆಯನ್ನು ಕೇಳಿದರೆ, ಇಂತಹ ಉತ್ತರವನ್ನು ಕೊಡುತ್ತಾರೆ, ಆಗ ನಾವು ಅವರ ಸಿದ್ಧಾಂತವನ್ನು ಈ ರೀತಿಯಲ್ಲಿ ತಿರಸ್ಕರಿಸೋಣ.</p>
    <p><a class='ref sc' id='sc70'>SC 70</a><a class='ref cscd' id='cscd70'>CSCD 70</a>ಅವರು ಹೀಗೆ ಕೇಳಿರುತ್ತಾರೆ:</p>
    <p><a class='ref sc' id='sc71'>SC 71</a><a class='ref cscd' id='cscd71'>CSCD 71</a>ಸಮಣ ಗೌತಮರು ಇಂತಿತಹ ಗ್ರಾಮಕ್ಕೆ ನಿಗಮಕ್ಕೆ ಬಂದಿದಾರೆ.</p>
    <p><a class='ref sc' id='sc72'>SC 72</a><a class='ref cscd' id='cscd72'>CSCD 72</a>ಅವರು ಭಗವಾನರ ಬಳಿ ಹೋಗುತ್ತಾರೆ,</p>
    <p><a class='ref sc' id='sc73'>SC 73</a><a class='ref cscd' id='cscd73'>CSCD 73</a>ಭಗವಾನರು ಧಮ್ಮದ ಮೇಲೆ ಉಪದೇಶವನ್ನು ನೀಡಿ ಸೂಚಿಸಿ, ಜಾಗ್ರತಗೊಳಿಸಿ ಮತ್ತು ಉತ್ಸಾಹಗೊಳಿಸಿದ ಮೇಲೆ ಪ್ರಶ್ನೆಯನ್ನೇ ಕೇಳುವುದಿಲ್ಲ ಇನ್ನು ಅವರ ಸಿದ್ಧಾಂತವನ್ನು ಅಲ್ಲಗಳೆಯುವುದಾದರೂ ಎಲ್ಲಿಂದ ಬಂತು?</p>
    <p><a class='ref sc' id='sc74'>SC 74</a><a class='ref cscd' id='cscd74'>CSCD 74</a>ವಾಸ್ತವವೆಂದರೆ ಅವರು ಅವರ ಶಿಷ್ಯರಾಗುತ್ತಾರೆ.</p>
    <p><a class='ref sc' id='sc75'>SC 75</a><a class='ref cscd' id='cscd75'>CSCD 75</a>ಈ ಸಂಗತಿಯಿಂದಲೂ ಕೂಡ ಪೂಜ್ಯರೆ, ಧಮ್ಮದಿಂದ ಭಗವಾನರ ಬಗ್ಗೆ ನಾನು ತಿಳಿಯುವುದು: ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ, ಭಗವಾನರಿಂದ ಸಂಘವು ಸಚ್ಚಾರಿತ್ರ್ಯದಿಂದ ಕೂಡಿದೆ.</p>
    <p><a class='ref sc' id='sc76'>SC 76</a><a class='ref cscd' id='cscd76'>CSCD 76</a>9. ಪುನಃ ಪೂಜ್ಯರೆ, ನಾನು ಕೆಲವು ಬ್ರಾಹ್ಮಣ ಪಂಡಿತರನ್ನು ಕಂಡಿದ್ದೇನೆ...</p>
    <p><a class='ref sc' id='sc77'>SC 77</a><a class='ref cscd' id='cscd77'>CSCD 77</a>ಪುನಃ ಪೂಜ್ಯರೆ, ನಾನು ಕೆಲವು ಗೃಹಸ್ಥ ಪಂಡಿತರನ್ನು ಕಂಡಿದ್ದೇನೆ...</p>
    <p><a class='ref sc' id='sc78'>SC 78</a><a class='ref cscd' id='cscd78'>CSCD 78</a>ಪುನಃ ಪೂಜ್ಯರೆ, ನಾನು ಕೆಲವು ಸಮಣ ಪಂಡಿತರನ್ನು ಕಂಡಿದ್ದೇನೆ... ಅವರು ಹೆಚ್ಚೆಂದರೆ ಪ್ರಶ್ನೆಯನ್ನೇ ಕೇಳುವುದಿಲ್ಲ, ಇನ್ನು ಅವರ ಸಿದ್ಧಾಂತವನ್ನು ಅಲ್ಲಗೆಳೆಯುವುದು ಎಲ್ಲಿಂದ ಬಂತು? ಇನ್ನು ವಾಸ್ತವದಲ್ಲಿ ಅವರು ಭಗವಾನರಿಗೆ ಅನಗಾರಿಕ ಪಬ್ಬಜ್ಜವನ್ನು ಕೊಡುವಂತೆ ಬಿನ್ನವಿಸುತ್ತಾರೆ; ಭಗವಾನರು ಅವರನ್ನು ಪಬ್ಬಜಿತರನ್ನಾಗಿ ಮಾಡುತ್ತಾರೆ. ಬ್ರಹ್ಮಚರಿಯ ಜೀವನದ ಪರಮ ಗುರಿಯನ್ನು ಅಭಿಜ್ಞಾನದಿಂದ ಸಾಕ್ಷಾತ್ಕರಿಸಿಕೊಳ್ಳಲು ಯಾವ ಕುಲಪುತ್ರರು ಮನೆಯನ್ನು ತೊರೆದು ಪಬ್ಬಜಿತರಾಗಲು ಇಚ್ಛಿಸುತ್ತಾರೊ ಆ ರೀತಿಯಲ್ಲಿ ಪಬ್ಬಜಿತರಾದ ಕೆಲವೇ ದಿನಗಳಲ್ಲೆ ಏಕಾಂತವಾಸಿಗಳಾಗಿ, ಎಲ್ಲವನ್ನು ತೊರೆದವರಾಗಿ, ಅಪ್ರಮತ್ತರಾಗಿ, ಅತೃಪ್ತರಾಗಿ, ದೃಢಚಿತ್ತರಾಗಿ ಅವರು ಹೀಗೆ ಹೇಳುತ್ತಾರೆ: ನಾವು ಕಳೆದುಹೋಗಿದ್ದೆವು, ನಾವು ಪೂರ್ತಿ ಇಲ್ಲವಾಗಿದ್ದೆವು. ಕಾರಣ ನಾವು ಈ ಹಿಂದೆ ವಾಸ್ತವದಲ್ಲಿ ಸಮಣರಲ್ಲದಿದ್ದರೂ ಸಮಣರೆಂದು ಹೇಳಿಕೊಳ್ಳುತ್ತಿದ್ದೆವು; ನಾವು ಈ ಹಿಂದೆ ವಾಸ್ತವದಲ್ಲಿ ಬ್ರಾಹ್ಮಣರಲ್ಲದಿದ್ದರೂ ಬ್ರಾಹ್ಮಣರೆಂದು ಹೇಳಿಕೊಳ್ಳುತ್ತಿದ್ದೆವು; ನಾವು ಈ ಹಿಂದೆ ವಾಸ್ತವದಲ್ಲಿ ಅರಹಂತರಲ್ಲದಿದ್ದರೂ ಅರಹಂತರೆಂದು ಹೇಳಿಕೊಳ್ಳುತ್ತಿದ್ದೆವು. ಆದರೆ ನಾವು ಈಗ ಅರಹಂತರು.</p>
    <p><a class='ref sc' id='sc79'>SC 79</a><a class='ref cscd' id='cscd79'>CSCD 79</a>ಈ ಸಂಗತಿಯಿಂದಲೂ ಕೂಡ, ಪೂಜ್ಯರೆ, ಧಮ್ಮದಿಂದ ಭಗವಾನರನ್ನು ಹೀಗೆ ತಿಳಿಯುವಂತೆ ಮಾಡಿದೆ. ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ, ಭಗವಾನರಿಂದ ಸಂಘವು ಸಚ್ಚಾರಿತ್ರ್ಯದಿಂದ ಕೂಡಿದೆ.</p>
    <p><a class='ref sc' id='sc80'>SC 80</a><a class='ref cscd' id='cscd80'>CSCD 80</a>10. ಪುನಃ ಪೂಜ್ಯರೆ, ಇಸಿದತ್ತ ಮತ್ತು ಪುರಾಣ ಎಂಬ ಇಬ್ಬರು ನನ್ನ ಥಪತಿಗಳು ನನ್ನ ಊಟವನ್ನು ಮಾಡುತ್ತಿದ್ದರು ಮತ್ತು ನನ್ನ ಯಾನಗಳನ್ನು ಉಪಯೋಗಿಸುತ್ತಿದ್ದರು. ಅವರಿಗೆ ನಾನು ಜೀವನೋಪಾಯವನ್ನು ನೀಡಿದ್ದೆ ಮತ್ತು ಯಶಸ್ಸನ್ನು ನೀಡಿದ್ದೆ.</p>
    <p><a class='ref sc' id='sc81'>SC 81</a><a class='ref cscd' id='cscd81'>CSCD 81</a>ಇಷ್ಟೆಲ್ಲಾ ಮಾಡಿದರೂ ಅವರು ಭಗವಾನರಿಗೆ ತೋರಿಸುವಷ್ಟು ಗೌರವವನ್ನು ನನಗೆ ತೋರಿಸುವುದಿಲ್ಲ.</p>
    <p><a class='ref sc' id='sc82'>SC 82</a><a class='ref cscd' id='cscd82'>CSCD 82</a>ಒಮ್ಮೆ ನಾನು ಸೈನ್ಯವನ್ನು ತೆಗೆದುಕೊಂಡು ಹೊರಗೆ ಹೋಗಿದ್ದೆ ಮತ್ತು ಈ ಇಸಿದತ್ತ ಮತ್ತು ಪುರಾಣರನ್ನು ಪರೀಕ್ಷಿಸಲೋಸುಗವೇ ಅವರನ್ನು ನನ್ನ ಕಿರಿದಾದ ಡೇರಾದಲ್ಲಿ ಇರಿಸಿಕೊಂಡಿದ್ದೆ.</p>
    <p><a class='ref sc' id='sc83'>SC 83</a><a class='ref cscd' id='cscd83'>CSCD 83</a>ಈ ಇಬ್ಬರು ಥಪತಿಗಳು ಇಸಿದತ್ತ ಮತ್ತು ಪುರಾಣರು ರಾತ್ರಿಯ ಬಹಳ ಹೊತ್ತಿನವರೆಗೂ ಧಮ್ಮದ ಬಗ್ಗೆ ಮಾತನಾಡಿ ಇನ್ನೇನು ಮಲಗಬೇಕು ಎನ್ನುವಾಗ ಭಗವಾನರು ಯಾವ ದಿಕ್ಕಿನಲ್ಲಿ ವಾಸಿಸುತ್ತಿದ್ದಾರೆಂದು ಕೇಳಿ ತಿಳಿದಿದ್ದರೋ ಆ ದಿಕ್ಕಿಗೆ ತಲೆಯನ್ನು ಹಾಕಿ, ನನ್ನತ್ತ ಕಾಲುಹಾಕಿ ಮಲಗಿದರು!</p>
    <p><a class='ref sc' id='sc84'>SC 84</a><a class='ref cscd' id='cscd84'>CSCD 84</a>ನನಗೆ ಎನಿಸಿತು.</p>
    <p><a class='ref sc' id='sc85'>SC 85</a><a class='ref cscd' id='cscd85'>CSCD 85</a>ಇದು ಆಶ್ಚರ್ಯ, ಇದು ಅದ್ಭುತ!</p>
    <p><a class='ref sc' id='sc86'>SC 86</a><a class='ref cscd' id='cscd86'>CSCD 86</a>ಈ ಇಬ್ಬರು ಥಪತಿಗಳಾದ ಇಸಿದತ್ತ ಮತ್ತು ಪುರಾಣರು ನನ್ನ ಅನ್ನವನ್ನು ಊಟ ಮಾಡುತ್ತಾರೆ ಮತ್ತು ನನ್ನ ವಾಹನಗಳನ್ನು ಬಳಸುತ್ತಾರೆ; ನಾನು ಅವರಿಗೆ ಜೀವನೋಪಾಯವನ್ನು ಕೊಟ್ಟಿದ್ದೇನೆ ಮತ್ತು ಯಶಸ್ಸನ್ನು ಕೊಟ್ಟಿದ್ದೇನೆ.</p>
    <p><a class='ref sc' id='sc87'>SC 87</a><a class='ref cscd' id='cscd87'>CSCD 87</a>ಆದರೂ ಸಹ ಅವರು ನನಗೆ ಭಗವಾನರಿಗೆ ತೋರಿಸುವ ಗೌರವಕ್ಕಿಂತಲೂ ಕಡಿಮೆ ಗೌರವವನ್ನು ತೋರಿಸುತ್ತಾರೆ. ಖಂಡಿತವಾಗಿಯೂ ಈ ಒಳ್ಳೆಯ ಜನರು ಭಗವಾನರ ಶಾಸನದಲ್ಲಿನ ಉನ್ನತೋನ್ನತ ಸ್ಥಿತಿಗಳನ್ನು ಗ್ರಹಿಸುತ್ತಾರೆ. ಈ ಸಂಗತಿಯಿಂದಲೂ ಕೂಡ, ಪೂಜ್ಯರೆ, ಧಮ್ಮದಿಂದ ಭಗವಾನರನ್ನು ಹೀಗೆ ತಿಳಿಯುವಂತೆ ಮಾಡಿದೆ: ಭಗವಾನರು ಸಮ್ಮಾಸಂಬುದ್ಧರು, ಭಗವಾನರಿಂದ ಧಮ್ಮವು ಸುಬೋಧಿತವಾಗಿದೆ, ಭಗವಾನರಿಂದ ಸಂಘವು ಸಚ್ಚಾರಿತ್ರ್ಯದಿಂದ ಕೂಡಿದೆ!</p>
    <p><a class='ref sc' id='sc88'>SC 88</a><a class='ref cscd' id='cscd88'>CSCD 88</a>11. ಪುನಃ ಪೂಜ್ಯರೆ, ಭಗವಾನರು ಕ್ಷತ್ರಿಯರು, ನಾನೂ ಕೂಡ ಕ್ಷತ್ರಿಯನೇ,</p>
    <p><a class='ref sc' id='sc89'>SC 89</a><a class='ref cscd' id='cscd89'>CSCD 89</a>ಭಗವಾನರು ಕೋಸಲ ದೇಶದವರು, ನಾನೂ ಕೂಡ ಕೋಸಲ ದೇಶದವನು,</p>
    <p><a class='ref sc' id='sc90'>SC 90</a><a class='ref cscd' id='cscd90'>CSCD 90</a>ಭಗವಾನರು ಈಗ ಎಂಭತ್ತು ವರ್ಷದವರು, ನಾನೂ ಕೂಡ ಎಂಭತ್ತು ವರ್ಷದವನು69.</p>
    <p><a class='ref sc' id='sc91'>SC 91</a><a class='ref cscd' id='cscd91'>CSCD 91</a>ಹೀಗಿರುವಾಗ,</p>
    <p><a class='ref sc' id='sc92'>SC 92</a><a class='ref cscd' id='cscd92'>CSCD 92</a>ನಾನು ಭಗವಾನರಿಗೆ ಈ ರೀತಿಯ ಪರಮ ಗೌರವವನ್ನು ಮತ್ತು ಮೈತ್ರಿ ಭಾವವನ್ನು ತೋರಿಸುವುದು ಸೂಕ್ತವಾಗುತ್ತದೆ.</p>
    <p><a class='ref sc' id='sc93'>SC 93</a><a class='ref cscd' id='cscd93'>CSCD 93</a>ಪೂಜ್ಯರೆ, ಈಗ ಇನ್ನು ನಾವು ನಿರ್ಗಮಿಸುತ್ತೇವೆ.</p>
    <p><a class='ref sc' id='sc94'>SC 94</a><a class='ref cscd' id='cscd94'>CSCD 94</a>ಇನ್ನು ಬಹಳ ಕೆಲಸಗಳನ್ನು ಮಾಡಲು ಉಳಿದಿದೆ.</p>
    <p><a class='ref sc' id='sc95'>SC 95</a><a class='ref cscd' id='cscd95'>CSCD 95</a>ಮಹಾರಾಜರೆ, ಇನ್ನು ಏನು ಮಾಡಬೇಕೆಂದು ಇರುವಿರೋ ಅದಕ್ಕೆ ಈಗ ನಿಮಗೆ ಸಮಯ.</p>
    <p><a class='ref sc' id='sc96'>SC 96</a><a class='ref cscd' id='cscd96'>CSCD 96</a>ಆಗ ಕೋಸಲದ ರಾಜ ಪಸೇನದಿಯು ತನ್ನ ಆಸನದಿಂದ ಎದ್ದು ಭಗವಾನರಿಗೆ ಗೌರವವನ್ನು ಸೂಚಿಸಿಯಾದ ಮೇಲೆ ಪ್ರದಕ್ಷಿಣೆಯನ್ನು ಹಾಕಿ ನಿರ್ಗಮಿಸಿದನು70.</p>
    <p><a class='ref sc' id='sc97'>SC 97</a><a class='ref cscd' id='cscd97'>CSCD 97</a>ಮಹಾರಾಜನು ನಿರ್ಗಮಿಸಿದ ಕೂಡಲೇ ಭಗವಾನರು ಭಿಕ್ಖುಗಳಿಗೆ ಕುರಿತು ಹೀಗೆ ಹೇಳಿದರು:</p>
    <p><a class='ref sc' id='sc98'>SC 98</a><a class='ref cscd' id='cscd98'>CSCD 98</a>ಭಿಕ್ಖುಗಳೇ, ರಾಜ ಪಸೇನದಿಯು ತನ್ನ ಆಸನದಿಂದ ಎದ್ದು ನಿರ್ಗಮಿಸುವ ಮುನ್ನ ಧಮ್ಯ ಚೈತ್ಯಗಳನ್ನು ನುಡಿದನು71. ಭಿಕ್ಖುಗಳೇ, ಧಮ್ಮ ಚೈತ್ಯಗಳನ್ನು ಕಲಿಯಿರಿ; ಧಮ್ಮ ಚೈತ್ಯಗಳ ಮೇಲೆ ಪ್ರಭುತ್ವವನ್ನು ಹೊಂದಿ, ಧಮ್ಮ ಚೈತ್ಯಗಳನ್ನು ಧರಿಸಿ. ಧಮ್ಮ ಚೈತ್ಯಗಳು, ಭಿಕ್ಖುಗಳೇ, ಅನುಕೂಲಕರಗಳು, ಅವು ಆದಿ ಬ್ರಹ್ಮಚರಿಯಕ್ಕೆ ಸೇರಿದವುಗಳು.</p>
    <p><a class='ref sc' id='sc99'>SC 99</a><a class='ref cscd' id='cscd99'>CSCD 99</a>ಭಗವಾನರು ಹೀಗೆ ಹೇಳಿದರು. ಭಿಕ್ಖುಗಳು ಭಗವಾನರ ಮಾತುಗಳಿಂದ ತೃಪ್ತಿ ಹೊಂದಿದರು ಮತ್ತು ಆನಂದಗೊಂಡರು.</p>
    <h2>ಇಲ್ಲಿಗೆ ಧಮ್ಮಚೇತಿಯ ಸುತ್ತ ಮುಗಿಯಿತ </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>