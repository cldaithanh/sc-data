<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 34: ಚೂಳಗೋಪಾಲಕ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn34' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಮಹಾಯಮಕ ವರ್ಗ</li>
      </ul>
      <h1 class='sutta-title'>34. ಚೂಳಗೋಪಾಲಕ ಸುತ್ತ</h1>
    </header>

    <h2>1. ಅಕುಶಲ ಶ್ರಮಣರಂತಿರುವ ಅಸಮರ್ಥ ಗೋಪಾಲಕನ ಉದಾಹರಣೆ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಭಗವಾನರು ಗಂಗಾನದಿ ತೀರದಲ್ಲಿ, ವಜ್ಜಿಗಳ ಉಕ್ಕಚೇಲದಲ್ಲಿ ತಂಗಿದ್ದರು. ಹೀಗಿರುವಲ್ಲಿ ಭಗವಾನರು ಭಿಕ್ಷುಗಳನ್ನು ಹೀಗೆ ಕರೆದರು- “ಭಿಕ್ಷುಗಳೇ” ಎಂದು. “ಭದಂತರೇ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸದರು. ಭಗವಾನರು ಹೀಗೆ ಹೇಳಿದರು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“ಭಿಕ್ಷುಗಳೇ, ಹಿಂದೊಮ್ಮೆ ಮಗಧದ ಅಸಮರ್ಥನಾದ ದನಕಾಯುವವನೊಬ್ಬ ಮಳೆಗಾಲದ ಕೊನೆ ತಿಂಗಳಿನ ಶರತ್ಕಾಲದ ಸಮಯದಲ್ಲಿ ಗಂಗಾನದಿಯ ಹತ್ತಿರದ ದಂಡೆಯ ಬಗ್ಗೆ ಗಮನ ಕೊಡದೆ, ದೂರದ ದಂಡೆಯ ಬಗ್ಗೆಯೂ ಗಮನ ಕೊಡದೆ ನದಿಯಲ್ಲಿ ಹಸುಗಳನ್ನು ಹಾಯಿಸುವ ಜಾಗವಿಲ್ಲದ ಕಡೆ ಹಸುಗಳನ್ನು ಎದುರಿನ ದಂಡೆಗೆ ಹೊಡೆದುಕೊಂಡು ಹೋಗುತ್ತಾನೆ, ಈ ವಿದೇಹ ದೇಶದಲ್ಲಿ. ಭಿಕ್ಷುಗಳೇ, ನಂತರದಲ್ಲಿ ಹಸುಗಳು ಗಂಗಾ ನದಿಯ ಮಧ್ಯದಲ್ಲಿ ಅದರ ರಭಸದಿಂದಾಗಿ ಅಲ್ಲಿಯೇ ತೊಂದರೆಗೆ ಸಿಲುಕಿಕೊಂಡವು. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಕಾರಣವೇನೆಂದರೆ ಮಗಧದ ಅಸಮರ್ಥನಾದ ದನ ಕಾಯುವವನೊಬ್ಬ ಮಳೆಗಾಲದ ಕೊನೆ ತಿಂಗಳಿನ ಶರತ್ಕಾಲದ ಸಮಯದಲ್ಲಿ ಗಂಗಾನದಿಯ ಹತ್ತಿರದ ದಂಡೆಯ ಬಗ್ಗೆ ಗಮನಕೊಡದೆ, ದೂರದ ದಂಡೆಯ ಬಗ್ಗೆಯೂ ಗಮನ ಕೊಡದೆ, ನದಿಯಲ್ಲಿ ಹಸುಗಳನ್ನು ಹಾಯಿಸುವ ಜಾಗವಿಲ್ಲದ ಕಡೆ ಹಸುಗಲನ್ನು ಎದುರಿನ ದಂಡೆಗೆ ಹೊಡೆದುಕೊಂಡು ಹೋಗಿದ್ದು, ಈ ವಿದೇಹಿ ದೇಶದಲ್ಲಿ. ಭಿಕ್ಷುಗಳೇ, ಇದೇ ರೀತಿಯಲ್ಲಿ ಕೂಡ ಯಾವಾಗ ಇಲ್ಲಿಯ ಶ್ರಮಣರು ಅಥವಾ ಬ್ರಾಹ್ಮಣರು ಈ ಲೋಕದ ವಿಚಾರವಾಗಿ ಅಕುಶಲಿಗಳಾಗಿದ್ದರೆ, ಪರಲೋಲದ ವಿಚಾರವಾಗಿ ಅಕುಶಲಿಗಳಾಗಿದ್ದರೆ, ಮಾರ ಸಂಬಂಧಿ ವಿಷಯದಲ್ಲಿ ಅಕುಶಲಿಗಳಾಗಿದ್ದರೆ, ಮೃತ್ಯ ಸಂಬಂಧಿ ವಿಷಯದಲ್ಲಿ ಅಕುಶಲಿಗಳಾಗಿದ್ದರೆ, ಮೃತ್ಯ ಸಂಬಂಧಿಯಲ್ಲದ ವಿಷಯದಲ್ಲಿ ಅಕುಶಲಿಗಳಾಗಿದ್ದರೆ, ಅವರುಗಳಿಗೆ ಯಾರು ಅದನ್ನು ಕೇಳಲಿಚ್ಛಿಸುವರೋ ಅದರಲ್ಲಿ ಶ್ರದ್ಧೆ ಇಡಬಯಸುವರೋ ಅವರುಗಳಿಗೆ ಬಹುಕಾಲದವರೆಗೂ ದುಃಖ ಮತ್ತು ಕೆಡುಕು ಉಂಟಾಗುತ್ತದೆ.</p>
    <h2>2. ಕುಶಲ ಶ್ರಮಣರಂತಿರುವ ಸಮರ್ಥ ಗೋಪಾಲಕನ ಉದಾಹರಣೆ</h2>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>2. “ಭಿಕ್ಷುಗಳೇ, ಹಿಂದೊಮ್ಮೆ ಈ ವಿದೇಹಿ ದೇಶದಲ್ಲಿ ಮಗಧದ ಸಮರ್ಥನಾದ ದನ ಕಾಯುವವನೊಬ್ಬ ಮಳೆಗಾಲದ ಕೊನೆ ತಿಂಗಳಿನ ಶರತ್ಕಾಲದ ಸಮಯದಲ್ಲಿ ಗಂಗಾನದಿಯ ಹತ್ತಿರದ ದಂಡೆಯ ಬಗ್ಗೆ ಗಮನಕೊಟ್ಟು, ದೂರದ ದಂಡೆಯ ಬಗ್ಗೆಯೂ ಗಮನಕೊಟ್ಟು, ನದಿಯಲ್ಲಿ ಹಸುಗಳನ್ನು ಹಾಯಿಸುವ ಜಾಗವಿರುವ ಕಡೆ ಹಸುಗಳನ್ನು ಎದುರಿನ ದಂಡೆಗೆ ಹೊಡೆದುಕೊಂಡು ಹೋಗುತ್ತಾನೆ. ಅವನು ಮೊದಲಿಗೆ ಹಸು ಮಂದೆಯ ತಂದೆಯಂತಿರುವ, ಹಸು ಮಂದೆಯ ನೇತಾರರಂತಿರುವ ಹೋರಿಗಳನ್ನು ಹಾಯಿಸಿದನು. ಅವುಗಳು ಗಂಗಾನದಿಯ ಸ್ರೋತವನ್ನು ತಡೆದುಕೊಳ್ಳುತ್ತ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗಿ ಸೇರಿದವು. ನಂತರ ಬಲವಾದ ಹಸುಗಳನ್ನು ತಿದ್ದಬೇಕಾದ ಹಸುಗಳನ್ನು ಹಾಯಿಸಿದನು. ಅವುಗಳೂ ಕೂಡ ಗಂಗಾ ನದಿಯ ಸ್ರೋತವನ್ನು ತಡೆದುಕೊಳ್ಳುತ್ತಾ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗಿ ಸೇರಿದವು. ಆ ನಂತರದಲ್ಲಿ ಹೋರಿ ಕರುಗಳನ್ನು ಹಸು ಕರುಗಳನ್ನು ಹಾಯಿಸಿದನು. ಅವುಗಳೂ ಕೂಡ ಗಂಗಾನದಿಯ ಸ್ರೋತವನ್ನು ತಡೆದುಕೊಳ್ಳುತ್ತ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗಿ ಸೇರಿದವು. ನಂತರದಲ್ಲಿ ಬಡಕಲಾದ ಬಲಶಾಲಿಗಳಲ್ಲದ ಹಸುಗಳನ್ನು ಹಾಯಿಸಿದನು. ಅವುಗಳೂ ಕೂಡ ಗಂಗಾನದಿಯ ಸ್ರೋತವನ್ನು ತಡೆದುಕೊಳ್ಳುತ್ತಾ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗ ಸೇರಿದವು. ಭಿಕ್ಷುಗಳೇ, ಕೆಲವು ಸಮಯದ ಹಿಂದೆ ಹುಟ್ಟಿದಂತ ಎಳೆ ಕರುಗಳು ಕೂಡ ತನ್ನ ತಾಯಿಯನ್ನು ಹಿಂಬಾಲಿಸಿಕೊಂಡು, ಅಂಬಾ ಎನ್ನುತ್ತಾ ಅವು ಕೂಡ ಗಂಗಾ ನದಿಯ ಸ್ರೋತವನ್ನು ತಡೆದುಕೊಳ್ಳುತ್ತಾ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗಿ ಸೇರಿದವು. ಇದಕ್ಕೆ ಕಾರಣವೇನು? ಭಿಕ್ಷುಗಳೇ, ಈ ರೀತಿಯಾಗಿ ಈ ವಿದೇಹಿ ದೇಶದಲ್ಲಿ ಮಗಧದ ಸಮರ್ಥನಾದ ದನ ಕಾಯುವವನೊಬ್ಬ ಮಳೆಗಾಲದ ಕೊನೆ ತಿಂಗಳಿನ ಶರತ್ಕಾಲದ ಸಮಯದಲ್ಲಿ ಗಂಗಾ ನದಿಯ ಹತ್ತಿರದ ದಂಡೆಯ ಬಗ್ಗೆ ಗಮನಕೊಟ್ಟು, ದೂರದ ದಂಡೆಯ ಬಗ್ಗೆಯೂ ಗಮನಕೊಟ್ಟು, ನದಿಯಲ್ಲಿ ಹಸುಗಳನ್ನು ಹಾಯಿಸುವ ಜಾಗವಿರುವ ಕಡೆ ಹಸುಗಳನ್ನು ಎದುರಿನ ದಂಡೆಗೆ ಹೊಡೆದುಕೊಂಡು ಹೋಗುತ್ತಾನೆ. ಭಿಕ್ಷುಗಳೇ, ಇದೇರೀತಿಯಲ್ಲಿ ಯಾವಾಗ ಇಲ್ಲಿಯ ಶ್ರಮಣರು ಅಥವಾ ಬ್ರಾಹ್ಮಣರು ಈ ಲೋಕದ ವಿಚಾರವಾಗಿ ಕುಶಲಿಗಳಾಗಿದ್ದರೆ, ಪರಲೋಕದ ವಿಚಾರವಾಗಿ ಕುಶಲಿಗಳಾಗಿದ್ದರೆ, ಮಾರ ಸಂಬಂಧಿ ವಿಷಯದಲ್ಲಿ ಕುಶಲಿಗಳಾಗಿದ್ದರೆ, ಮಾರ ಸಂಬಂಧಿಯಲ್ಲದ ವಿಷಯದಲ್ಲಿ ಕುಶಲಿಗಳಾಗಿದ್ದರೆ, ಮೃತ್ಯು ಸಂಬಂಧಿ ವಿಷಯದಲ್ಲಿ ಕುಶಲಿಗಳಾಗಿದ್ದರೆ, ಮೃತ್ಯ ಸಂಬಂಧಿಯಲ್ಲದ ವಿಷಯದಲ್ಲಿ ಕುಶಲಿಗಳಾಗಿದ್ದರೆ, ಅವರುಗಳಿಗೆ, ಯಾರು ಅದನ್ನು ಕೇಳಲಿಚ್ಛಿಸುವರೋ ಅದರಲ್ಲಿ ಶ್ರದ್ಧೆ ಇಡಬಯಸುವವರೋ ಅವರುಗಳಿಗೆ ಬಹುಕಾಲದವರೆಗೂ ಹಿತ ಮತ್ತು ಸುಖ ಉಂಟಾಗುತ್ತವೆ.</p>
    <h2>3. ಅರಹಂತ - ಎತ್ತುಗಳ ಉದಾಹರಣೆ</h2>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>3. “ಭಿಕ್ಷುಗಳೇ, ಯಾವ ರೀತಿಯಲ್ಲಿ ಹಸು ಮಂದೆಯ ತಂದೆಯಂತಿರುವ, ಹಸು ಮಂದೆಯ ನೇತಾರರಂತಿರುವ ಎತ್ತುಗಳು, ಅವುಗಳು ಗಂಗಾನದಿಯ ರಭಸವನ್ನು ತಡೆದುಕೊಳ್ಳುತ್ತಾ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗಿ ಸೇರಿಕೊಳ್ಳುವವೊ ಹಾಗೆ, ಅದೇರೀತಿಯಲ್ಲಿ ಭಿಕ್ಷುಗಳೇ, ಯಾವ ಭಿಕ್ಷುಗಳು ಅರಹಂತರು, ಆಸವಗಳನ್ನು ಕ್ಷಯಿಸಿದವರು, ಸಾರ್ಥಕ ಜೀವನವನ್ನು ನಡೆಸಿದವರು, ಮಾಡಬೇಕಾದುದನ್ನು ಮಾಡಿದವರು, ಹೊರೆಯನ್ನು ತೆಗೆದು ಹಾಕಿದವರು, ಸಾಧಿಸಬೇಕಾದುದನ್ನು ಸಾಧಿಸಿದವರು, ಮರುಹುಟ್ಟಿನ ಬಂಧನವನ್ನು ಇಲ್ಲವಾಗಿಸಿರುವವರು ಸಮ್ಯಕ್ ಪ್ರಜ್ಞೆಯಿಂದಾಗಿ ವಿಮುಕ್ತರಾದವರು, ಅವರುಗಳು ಮಾರನ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರಿ ಹೋಗುತ್ತಾರೆ.</p>
    <h2>4. ಅನಾಗಾಮಿ - ತಿದ್ದಬೇಕಾದಂತಹ ದನದ ಉದಾಹರಣೆ</h2>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>4. “ಭಿಕ್ಷುಗಳೇ, ಯಾವರೀತಿಯಲ್ಲಿ ಬಲವಾದ ದನಗಳು ಮತ್ತು ತಿದ್ದಬೇಕಾಗಿರುವ ದನಗಳು ಗಂಗಾನದಿಯ ರಭಸವನ್ನು ತಡೆದುಕೊಳ್ಳುತ್ತ ಆ ಕಡೆಯ ದಂಡೆಯನ್ನು ಸುರಕ್ಷಿತವಾಗಿ ಸೇರಿಕೊಳ್ಳುವವೋ ಹಾಗೆಯೇ ಅದೇರೀತಿಯಲ್ಲಿ, ಭಿಕ್ಷುಗಳೇ, ಯಾವ ಭಿಕ್ಷುಗಳು ಕೆಳಗಿನ ಹಂತದ ಲೋಕಗಳಿಗೆ ಸಂಬಂಧಿಸಿದ ಐದು ಬಗೆಯ ಸಂಕೋಲೆಗಳನ್ನು ಮುರಿದು ಹಾಕಿದವರಾಗಿ ತನ್ನಷ್ಟಕ್ಕೆ ತಾನೇ ಹಾಗೂ ಆ ಲೋಕದಿಂದ ಜಾರಿ ಕೆಳಗಿಳಿಯುವವರಾಗದೆ ಅಲ್ಲಿಯೇ ನಿಬ್ಬಾನವನ್ನು ಸಾಧಿಸುವವರಾಗಿರುವೋ ಅವರುಗಳು ಕೂಡ ಮಾರನ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರಿದವರಾಗುತ್ತಾರೆ.</p>
    <h2>5. ಸಕದಾಗಾಮಿ-ಹೋರಿಕರುವಿನ ಉದಾಹರಣೆ</h2>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>5. “ಭಿಕ್ಷುಗಳೇ, ಯಾವರೀತಿಯಲ್ಲಿ ಹೋರಿಕರುಗಳು ಮತ್ತು ಹಸುಕರುಗಳು ಗಂಗಾನದಿಯ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರುವವೋ ಹಾಗೆ, ಅದೇರೀತಿಯಲ್ಲಿ ಭಿಕ್ಷುಗಳೇ, ಯಾವ ಭಿಕ್ಷುಗಳು ಮೂರುಬಗೆಯ ಸಂಕೋಲೆಗಳನ್ನು ಕಡಿದು ಹಾಕಿದವರಾಗಿ, ರಾಗ, ದ್ವೇಷ, ಮೋಹಗಳನ್ನು ಇಳಿಮುಖಗೊಳಿಸಿದ ಸಕದಾಗಾಮಿಗಳು (ಒಂದೇ ಒಂದು ಹುಟ್ಟು ಉಳ್ಳವರು) ಈ ಲೋಕದಲ್ಲಿ ತಮ್ಮ ಕೊನೆಯ ಹುಟ್ಟಿನಲ್ಲಿ ಹುಟ್ಟಿ ಬಂದು ದುಃಖದ ಅಂತ್ಯಗೊಳಿಸುತ್ತಾರೆ, ಅವರುಗಳು ಕೂಡ ಮಾರನ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರಿದವರಾಗುತ್ತಾರೆ.</p>
    <h2>6. ಸೋತಾಪನ್ನ-ಬಲಯುತವಲ್ಲದ ದನಗಳ ಉದಾಹರಣೆ</h2>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>6. “ಭಿಕ್ಷುಗಳೇ, ಯಾವರೀತಿಯಲ್ಲಿ ಬಡಕಲಾದ ಮತ್ತು ಬಲಯುತವಲ್ಲದ ಹಸುಗಳು ಗಂಗಾನದಿಯ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರುವವೋ ಹಾಗೆ, ಭಿಕ್ಷುಗಳೇ, ಅದೇರೀತಿಯಲ್ಲಿ, ಯಾವ ಭಿಕ್ಷುಗಳು ಮೂರುಬಗೆಯ ಸಂಕೋಲೆಗಳನ್ನು ಕಡಿದು ಹಾಕಿದವರಾಗಿ ಸೋತಾಪನ್ನರಾಗಿ (ನಿಬ್ಬಾನದ ಸ್ರೋತದಲ್ಲಿ ಸೇರಿರುವವರು) ಅಪಾಯ ಲೋಕಗಳ ಕಡೆ ಸಾಗುವ ಸ್ಥಿತಿಯನ್ನು ಇಲ್ಲವಾಗಿಸಿ ಸಂಬೋಧಿಯ ಕಡೆ ಸಾಗುವವರಾಗಿರುತ್ತಾರೆ. ಅವರುಗಳು ಕೂಡ ಮಾರನ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರಿದವರಾಗುತ್ತಾರೆ.</p>
    <h2>7. ಧರ್ಮಾನುಸಾರಿ-ಎಳೆಕರುವಿನ ಉದಾಹರಣೆ</h2>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>7. “ಭಿಕ್ಷುಗಳೇ, ಯಾವರೀತಿಯಲ್ಲಿ ಕೆಲವು ಸಮಯದ ಹಿಂದೆ ಹುಟ್ಟಿದಂತಹ ಎಳೆಕರು ತನ್ನ ತಾಯಿಯನ್ನು ಹುಡುಕಿ ಅಂಬಾ ಎನ್ನುತ್ತ ಹಿಂಬಾಲಿಸಿಕೊಂಡು ಗಂಗಾನದಿಯ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಬಂದು ಸೇರುವ ಹಾಗೆಯೇ, ಅದೇರೀತಿಯಲ್ಲಿ ಕೂಡ ಯಾವ ಭಿಕ್ಷುಗಳು ಧರ್ಮದ ಅನುವರ್ತಿಗಳಾದವರು, ಶ್ರದ್ಧೆಯ ಅನುವರ್ತಿಗಳಾದವರೋ, ಅವರುಗಳು ಕೂಡ ಮಾರನ ರಭಸವನ್ನು ತಡೆದುಕೊಂಡು ಸುರಕ್ಷಿತವಾಗಿ ಆ ಕಡೆಯ ದಂಡೆಯನ್ನು ಸೇರಿದವರಾಗುತ್ತಾರೆ.72</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>8. “ಭಿಕ್ಷುಗಳೇ, ಇಲ್ಲಿ ನಾನು ಈ ಲೋಕದ ವಿಚಾರವಾಗಿ ಕುಶಲಿ, ಪರಲೋಕದ ವಿಚಾರವಾಗಿ ಕುಶಲಿ, ಮಾರ ಸಂಬಂಧಿ ವಿಷಯದಲ್ಲಿ ಕುಶಲಿ, ಮಾರ ಸಂಬಂಧಿಯಲ್ಲದ ವಿಷಯದಲ್ಲಿ ಕುಶಲಿ, ಮೃತ್ಯು ಸಂಂಧಿ ವಿಷಯದಲ್ಲಿ ಕುಶಲಿ, ಮೃತ್ಯು ಸಂಬಂಧಿಯಲ್ಲದ ವಿಷಯದಲ್ಲಿ ಕುಶಲಿ. ಭಿಕ್ಷುಗಳೇ, ಯಾರು ನನ್ನನ್ನು ಕೇಳಲು ಯೋಗ್ಯನೆಂದು ತಿಳಿಯುತ್ತಾರೋ, ಯಾರು ನನ್ನನ್ನು ನಂಬಲು ಯೋಗ್ಯವೆಂದು ತಿಳಿಯುತ್ತಾರೋ, ಅವರಿಗೆ ಬಹುಕಾಲದವರೆಗೆ ಹಿತವು ಮತ್ತು ಸುಖವು ದೊರೆಯುತ್ತವೆ” ಎಂದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಭಗವಾನರು ಹೀಗೆ ಹೇಳಿದರು. ಸುಗತರು ಈ ರೀತಿ ತಿಳಿಸಿದ ಮೇಲೆ ನಂತರದಲ್ಲಿ ಶಾಸ್ತರು ಈ ಬಗೆಯಾಗಿ ನುಡಿದರು-</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>“ಈ ಲೋಕ ಪರಲೋಕ ವಿವರಿಸಿದೆ, ಎಲ್ಲ ತಿಳಿದವನಿಂದ |</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಮಾರನ ಸರಹದ್ದು ಯಾವುದು, ಸಾವನ್ನು ಮೀರಿದ್ದು ಯಾವುದು ತಿಳಿಸಿಕೊಟ್ಟೆ ||</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಲೋಕದಲ್ಲಿನದೆಲ್ಲವನ್ನು ದರ್ಶಿಸಿದವರಾಗಿ, ಸಂಬುದ್ಧರು ಎಲ್ಲವ ತಿಳಿದವರಾಗಿ |</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಮರಣವಿಲ್ಲದ ಬಾಗಿಲ ತೆರೆದಿದ್ದಾರೆ, ಕ್ಷೇಮದ ನಿಬ್ಬಾನ ತಲುಪುವುದಕ್ಕಾಗಿ ||</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಮಾರನ ಸ್ರೋತವ ತಡೆದಿದ್ದಾರೆ, ನಾಶವ ಮಾಡಿದ್ದಾರೆ, ಮುಗಿಸಿದ್ದಾರೆ |</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಓ ಭಿಕ್ಷುಗಳೇ, ಕ್ಷೇಮದ ಕಡೆ ಹೃದಯದ ಮುಖ ಮಾಡಿ, ಸುಖಿಯಾಗಿರಿ ನೀವು ಅನುಗಾಲ ||</p>
    <h2>ಇಲ್ಲಿಗೆ ಚೂಳಗೋಪಾಲಕ ಸುತ್ತ ಮುಗಿಯಿತು.</h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>