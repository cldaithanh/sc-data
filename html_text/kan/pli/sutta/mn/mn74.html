<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 74: ದೀಘನಖ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn74' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>74. ದೀಘನಖ ಸುತ್ತ</h1>
    </header>

    <h2>ದೀಘನಖ ಸುತ್ತ</h2>
    <h2>1. ಸಂತೋಷ ನೀಡುವ ಮತ್ತು ಸಂತೋಷ ನೀಡದಿರುವಂತಹುದು</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಲ ಭಗವಾನರು ರಾಜಗೃಹದಲ್ಲಿನ ಗೃದ್ಧಕೂಟ ಪರ್ವತದ ಹಂದಿಗಳ ಗುಹೆಯಲ್ಲಿ ತಂಗಿದ್ದರು. ಆಗ ದೀಘನಖನೆಂಬ ಪರಿವ್ರಾಜಕನು ಭಗವಾನರು ಎಲ್ಲಿದ್ದರೋ ಅಲ್ಲಿಗೆ ಬಂದನು;146 ಹತ್ತಿರ ಬಂದನಂತರ ಭಗವಾನರೊಂದಿಗೆ ಕುಶಲದ ಮಾತುಕತೆ ಆಡಿದನು. ಕುಶಲದ ಮಾತುಕತೆ ಆದನಂತರ, ಗೌರವಾದರದೊಂದಿಗೆ ದೂರ ಸರಿದು ನಿಂತನು. ಹೀಗೆ ಒಂದೆಡೆ ನಿಂತ ಪರಿವ್ರಾಜಕ ದೀಘನಖನು ಭಗವಾನರಿಗೆ ಹೀಗೆ ಹೇಳಿದನು- ಪೂಜ್ಯ ಗೌತಮರೆ, ನಾನು ಹೀಗೆ ಹೇಳುತ್ತೇನೆ, ಹೀಗಿರುವ ದೃಷ್ಟಿ ಹೊಂದಿದ್ದೇನೆ- ಎಲ್ಲವೂ ನನಗೆ ಸಂತೋಷ ನೀಡುವಂತಹುದಲ್ಲ ಎಂದು.147</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಅಗ್ಗಿವೆಸ್ಸನ, ಈಗ ನೀನು ಹೊಂದಿರುವ ಈ ದೃಷ್ಟಿ- ಎಲ್ಲವೂ ನನಗೆ ಸಂತೋಷ ನೀಡುವಂತಹುದಲ್ಲ ಎಂದು. ಈ ದೃಷ್ಟಿಯು ನಿನಗೆ ಸಂತೋಷ ನೀಡುವುದಿಲ್ಲವೇ? ಎಂದು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಪೂಜ್ಯ ಗೌತಮರೆ, ಆ ದೃಷ್ಟಿಯು ನನಗೆ ಸಂತೋಷ ನೀಡುವಂತಹುದಾದರೆ, ಆಗ ಇದೂ ನನಗೆ ಹಾಗೆ ಇದೆ ಎನಿಸುತ್ತಿತ್ತು. ಅದೂ ನನಗೆ ಹಾಗೆ ಇದೆ ಎನಿಸುತ್ತಿತ್ತು ಎಂದು.148</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಆಗ, ಅಗ್ಗಿವೆಸ್ಸನ, ಅವರುಗಳು, ಅಂದರೆ ಈ ಲೋಕದಲ್ಲಿರುವ ಬಹುಜನರು, ಹೀಗೆ ಹೇಳುತ್ತಾರೆ- ಇದೂ ನನಗೆ ಹಾಗೆ ಇದೆ ಎನಿಸುತ್ತದೆ, ಅದೂ ನನಗೆ ಹಾಗೆ ಇದೆ ಎನಿಸುತ್ತದೆ ಎಂದು. ಅವರುಗಳು ಆ ದೃಷ್ಟಿಯನ್ನು ತೊಡೆದುಹಾಕುವುದಿಲ್ಲ. ಹಾಗಲ್ಲದೆ ಇನ್ನೊಂದು ಹೊಸ ದೃಷ್ಟಿಯನ್ನು ಪಡೆದುಕೊಳ್ಳುವರು.149 ಅಗ್ಗಿವೆಸ್ಸನ, ಆಗ ಅವರುಗಳು, ಅಂದರೆ ಈ ಲೋಕದಲ್ಲಿರುವ ಕಡಿಮೆ ಜನರು ಹೀಗೆ ಹೇಳುತ್ತಾರೆ- ಇದೂ ನನಗೆ ಹಾಗೆ ಇದೆ ಎನಿಸುತ್ತದೆ, ಅದೂ ನನಗೆ ಹಾಗೆ ಇದೆ ಎನಿಸುತ್ತದೆ ಎಂದು. ಅವರುಗಳು ಆ ದೃಷ್ಟಿಯನ್ನು ತೊಡೆದುಹಾಕುವರು, ಹಾಗಲ್ಲದೆ ಇನ್ನೊಂದು ಹೊಸ ದೃಷ್ಟಿಯನ್ನು ಪಡೆದುಕೊಳ್ಳುವುದಿಲ್ಲ.150 ಅಗ್ಗಿವೆಸ್ಸನ ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು ಇದ್ದಾರೆ- ಎಲ್ಲವೂ ನನಗೆ ಸಂತೋಷವನ್ನುಂಟು ಮಾಡುವುವು ಎಂದು. ಅಗ್ಗಿವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು ಇದ್ದಾರೆ- ಎಲ್ಲವೂ ನನಗೆ ಸಂತೋಷವನ್ನುಂಟು ಮಾಡುವುದಿಲ್ಲ ಎಂದು. ಅಗ್ಗಿವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು ಇದ್ದಾರೆ- ಕೆಲವು ನನಗೆ ಸಂತೋಷವನ್ನುಂಟು ಮಾಡುವವು ಮತ್ತು ಕೆಲವು ನನಗೆ ಸಂತೋಷವನ್ನುಂಟು ಮಾಡವು ಎಂದು. ಹೀಗಿರುವಲ್ಲಿ ಅಗ್ಗಿವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಎಲ್ಲವೂ ನನಗೆ ಸಂತೋಷನ್ನುಂಟುಮಾಡುವವು ಎಂದು. ಅವರುಗಳು ಆ ದೃಷ್ಟಿಯಿಂದಾಗಿ ರಾಗದ ಹತ್ತಿರ ಸರಿದವರಾಗುತ್ತಾರೆ, ಸಂಕೋಲೆಗಳ ಹತ್ತಿರ ಸರಿದವರಾಗುತ್ತಾರೆ, ಮೋಹಾನಂದದ ಹತ್ತಿರ ಸರಿದವರಾಗುತ್ತಾರೆ, ಅಂಟಿಕೊಳ್ಳುವಿಕೆಗೆ ಹತ್ತಿರ ಸರಿದವರಾಗುತ್ತಾರೆ, ಹಿಡಿದುಕೊಳ್ಳುವಿಕೆಗೆ ಹತ್ತಿರ ಸರಿದವರಾಗುತ್ತಾರೆ. ಹೀಗಿರುವಲ್ಲಿ ಅಗ್ಗೆವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಎಎಲ್ಲವೂ ನನಗೆ ಸಂತೋಷವನ್ನುಂಟುಮಾಡುವುದಿಲ್ಲ ಎಂದು. ಅವರುಗಳು ಆ ದೃಷ್ಟಿಯಿಂದಾಗಿ ವಿರಾಗದ ಹತ್ತಿರ ಸರಿದವರಾಗುತ್ತಾರೆ, ಸಂಕೋಲೆಗಳಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಮೋಹಾನಂದವಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಅಂಟಿಕೊಳ್ಳುವಿಕೆಯಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಹಿಡಿದುಕೊಳ್ಳುವಿಕೆಯಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ ಎಂದು.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>2. ಹೀಗೆ ಹೇಳಿದಮೇಲೆ, ಪರಿವ್ರಾಜಕ ದೀಘನಖನು ಭಗವಾನರಿಗೆ ಈ ರೀತಿ ಹೇಳಿದನು- ಪೂಜ್ಯ ಗೌತಮರು ನನ್ನ ದೃಷ್ಟಿಗೆ ಅನುಕೂಲರಾಗಿದ್ದಾರೆ ಪೂಜ್ಯ ಗೌತಮರು ನನ್ನ ದೃಷ್ಟಿಗೆ ಮತ್ತಷ್ಟೂ ಅನುಕೂಲರಾಗಿದ್ದಾರೆ ಎಂದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಅಂದಹಾಗೆ, ಅಗ್ಗಿವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಕೆಲವು ನನಗೆ ಸಂತೋಷವನ್ನುಂಟುಮಾಡುವವು ಮತ್ತು ಕೆಲವು ನನಗೆ ಸಂತೋಷವನ್ನುಂಟು ಮಾಡವು ಎಂದು. ಅವುಗಳಲ್ಲಿ ಯಾವುವು ಸಂತೋಷವನ್ನುಂಟುಮಾಡುವವೋ, ಆ ದೃಷ್ಟಿಯಿಂದಾಗಿ ಅವುಗಳಿಂದಾಗಿ, ಅವರುಗಳು, ರಾಗದ ಹತ್ತಿರ ಸರಿದವರಾಗುತ್ತಾರೆ, ಸಂಕೋಲೆಗಳ ಹತ್ತಿರ ಸರಿದವರಾಗುತ್ತಾರೆ, ಮೋಹಾನಂದದ ಹತ್ತಿರ ಸರಿದವರಾಗುತ್ತಾರೆ. ಅಂಟಿಕೊಳ್ಳುವಿಕೆಗೆ ಹತ್ತಿರ ಸರಿದವರಾಗುತ್ತಾರೆ, ಹಿಡಿದುಕೊಳ್ಳುವಿಕೆಗೆ ಹತ್ತಿರ ಸರಿದವರಾಗುತ್ತಾರೆ; ಯಾವುವೂ ಸಂತೋಷವನ್ನುಂಟುಮಾಡವು. ಆ ದೃಷ್ಟಿಯಿಂದಾಗಿ, ಅವುಗಳಿಂದಾಗಿ, ಅವರುಗಳು, ವಿರಾಗದ ಹತ್ತಿರ ಸರಿದವರಾಗುತ್ತಾರೆ, ಸಂಕೋಲೆಗಳಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಮೋಹಾನಂದವಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಅಂಟಿಕೊಳ್ಳುವಿಕೆಯಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಹಿಡಿದುಕೊಳ್ಳುವಿಕೆಯಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ, ಹಿಡಿದುಕೊಳ್ಳುವಿಕೆಯಿಲ್ಲದ ಸ್ಥಿತಿಯ ಹತ್ತಿರ ಸರಿದವರಾಗುತ್ತಾರೆ. ಹೀಗಿರುವಲ್ಲಿ, ಅಗ್ಗಿವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಎಲ್ಲವೂ ನನಗೆ ಸಂತೋಷನ್ನುಂಟುಮಾಡುವವು ಎಂದು.151 ಆಗ ಅಲ್ಲಿರಬಹುದಾದ ಯಾರೊಬ್ಬ ಜ್ಞಾನಿಯು ಈ ಬಗೆಯಲ್ಲಿ ಚಿಂತಿಸುತ್ತಾನೆ- ಒಂದುವೇಳೆ ನಾನು ಹೀಗಿರುವ ನನ್ನ ದೃಷ್ಟಿಯನ್ನು ತಿಳಿಸಿದ್ದೇ ಆದರೆ- ಎಲ್ಲವೂ ನನಗೆ ಸಂತೋಷನ್ನುಂಟುಮಾಡುವವು ಎಂಬುದಾಗಿ, ಅಲ್ಲದೆ ಈ ದೃಷ್ಟಿಯಲ್ಲೇ ಅಂಟಿ ನಿಂತವನಾಗಿ, ಹೊಂದಿ ನೆಲೆ ನಿಂತವನಾಗಿ ಈ ರೀತಿ ಹೇಳಲಾಗಿ- ಇದೇ ಸತ್ಯವು, ಉಳಿದದ್ದೆಲ್ಲವೂ ಸುಳ್ಳು ಎಂದು. ಆಗ ಉಳಿದ ಎರಡು ರೀತಿಯವರೊಂದಿಗೆ ನನಗೆ ವಿರೋಧವುಂಟಾಗುವುದು. ಅಂದರೆ ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು ಎಲ್ಲವೂ ನನಗೆ ಸಂತೋವನ್ನುಂಟು ಮಾಡುವುದಿಲ್ಲ ಎಂದು ಹೇಳುವವರಲ್ಲಿ ಅಲ್ಲದೆ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು ಕೆಲವು ನನಗೆ ಸಂತೋಷವನ್ನುಂಟುಮಾಡುವವು ಮತ್ತು ಕೆಲವು ನನಗೆ ಸಂತೋಷವನ್ನುಂಟುಮಾಡವು ಎಂದು ಹೇಳುವವರಲ್ಲಿ- ಹೀಗೆ ಈ ಎರಡೂ ರೀತಿಯವರಲ್ಲಿ ನನಗೆ ವಿರೋಧವುಂಟಾಗುವುದು. ಒಂದುವೇಳೆ ಹೀಗೆ ವಿರೋಧವುಂಟಾದರೆ, ವಿವಾದವು ಉಂಟಾಗುವುದು, ವಿವಾದ ಉಂಟಾದರೆ ತೊಂದರೆ ಉಂಟಾಗುವುದು, ತೊಂದರೆ ಉಂಟಾದರೆ ಪೀಡನೆ ಉಂಟಾಗುವುದು. ಆತನು ಈ ರೀತಿಯ ವಿರೋಧ, ವಿವಾದ, ತೊಂದರೆ ಮತ್ತು ಪೀಡನೆಯಿಂದ ತನ್ನನ್ನು ಉಳಿಸಿಕೊಳ್ಳುತ್ತಾ, ಆ ರೀತಿಯ ದೃಷ್ಟಿಯನ್ನು ತೊಡೆದುಹಾಕುವನು, ಬೇರೆ ರೀತಿಯ ದೃಷ್ಟಿಯನ್ನು ಪಡೆದುಕೊಳ್ಳುವುದಿಲ್ಲ. ಇದು ಹೀಗೆ ಆ ದೃಷ್ಟಿಗಳನ್ನು ತೊಡೆದುಹಾಕುವಿಕೆ ಆಗುವುದು. ಇದು ಹೀಗೆ ಆ ದೃಷ್ಟಿಗಳನ್ನು ಹೊರಹಾಕುವಿಕೆ ಆಗುವುದು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>3. ಅಂದಹಾಗೆ, ಅಗ್ಗಿವೆಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಎಲ್ಲವೂ ನನಗೆ ಸಂತೋಷವನ್ನುಂಟುಮಾಡುವುದಿಲ್ಲ ಎಂದು. ಆಗ ಅಲ್ಲಿರಬಹುದಾದ ಒಬ್ಬ ಜ್ಞಾನಿಯು ಈ ಬಗೆಯಲ್ಲಿ ಚಿಂತಿಸುತ್ತಾನೆ- ಒಂದುವೇಳೆ ನಾನು ಹೀಗಿರುವ ದೃಷ್ಟಿಯನ್ನು ತಿಳಿಸಿದ್ದೇ ಆದರೆ- ಎಲ್ಲವೂ ನನಗೆ ಸಂತೋಷವನ್ನುಂಟುಮಾಡುವುದಿಲ್ಲ ಎಂಬುದಾಗಿ, ಅಲ್ಲದೆ ಈ ದೃಷ್ಟಿಯಲ್ಲೇ ಅಂಟಿನಿಂತವನಾಗಿ, ಹೊಂದಿ ನೆಲೆನಿಂತವನಾಗಿ, ರೀತಿ ಹೇಳಲಾಗಿ- ಇದೇ ಸತ್ಯವು, ಉಳಿದದ್ದೆಲ್ಲವೂ ಸುಳ್ಳು ಎಂದು. ಆಗ ಉಳಿದ ಎರಡು ರೀತಿಯವರೊಂದಿಗೆ ನನಗೆ ವಿರೋಧವುಂಟಾಗುವುದು, ಅಂದರೆ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಎಲ್ಲವೂ ನನಗೆ ಸಂತೋಷವನ್ನುಂಟು ಮಾಡುವವು ಎಂದು ಹೇಳುವವರಲ್ಲಿ. ಅಲ್ಲದೆ ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಕೆಲವು ನನಗೆ ಸಂತೋಷವನ್ನುಂಟುಮಾಡುವವು ಮತ್ತು ಕೆಲವು ನನಗೆ ಸಂತೋಷನ್ನುಂಟುಮಾಡವು ಎಂದು ಹೇಳುವವರಲ್ಲಿ- ಹೀಗೆ ಈ ಎರಡೂ ರೀತಿಯವರಲ್ಲಿ ನನಗೆ ವಿರೋಧವುಂಟಾಗುವುದು. ಒಂದುವೇಳೆ ಹೀಗೆ ವಿರೋಧವುಂಟಾದರೆ, ವಿವಾದವುಂಟಾಗುವುದು, ವಿವಾದ ಉಂಟಾದರೆ ತೊಂದರೆ ಉಂಟಾಗುವುದು, ತೊಂದರೆ ಉಂಟಾದರೆ ಪೀಡನೆ ಉಂಟಾಗುವುದು. ಆತನು ಈ ರೀತಿಯ ವಿರೋಧ, ವಿವಾದ, ತೊಂದರೆ ಮತ್ತು ಪೀಡನೆಯಿಂದ ತನ್ನನ್ನು ಉಳಿಸಿಕೊಳ್ಳುತ್ತಾ, ಆ ರೀತಿಯ ದೃಷ್ಟಿಯನ್ನು ತೊಡೆದುಹಾಕುವನು, ಬೇರೆ ರೀತಿಯ ದೃಷ್ಟಿಯನ್ನು ಪಡೆದುಕೊಳ್ಳುವುದಿಲ್ಲ. ಇದು ಹೀಗೆ ಆ ದೃಷ್ಟಿಗಳನ್ನು ತೊಡೆದುಹಾಕುವಿಕೆ ಹಾಕುವುದು. ಇದು ಹೀಗೆ ಆ ದೃಷ್ಟಿಗಳನ್ನು ಹೊರಹಾಕುವಿಕೆ ಆಗುವುದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>4. ಹಾಗಿರುವಲ್ಲಿ ಅಗ್ಗಿವೆಸ್ಸನ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಕೆಲವು ನನಗೆ ಸಂತೋಷನ್ನುಂಟುಮಾಡುವವು ಮತ್ತು ಕೆಲವು ನನಗೆ ಸಂತೋಷವನ್ನುಂಟುಮಾಡವು ಎಂದು, ಆಗ ಅಲ್ಲಿರಬಹುದಾದ ಒಬ್ಬ ಜ್ಞಾನಿಯು ಈ ಬಗೆಯಲ್ಲಿ ಚಿಂತಿಸುತ್ತಾನೆ- ಒಂದುವೇಳೆ ನಾನು ಹೀಗಿರುವ ದೃಷ್ಟಿಯನ್ನು ತಿಳಿಸಿದ್ದೇ ಆದರೆ- ಕೆಲವು ನನಗೆ ಸಂತೋಷವನ್ನುಂಟುಮಾಡುವವು ಮತ್ತು ಕೆಲವು ನನಗೆ ಸಂತೋಷನ್ನುಂಟುಮಾಡವು ಎಂಬುದಾಗಿ, ಅಲ್ಲದೆ, ಈ ದೃಷ್ಟಿಯಲ್ಲೇ ಅಂಟಿನಿಂತವನಾಗಿ, ಹೊಂದಿ ನೆಲೆನಿಂತವನಾಗಿ, ಈ ರೀತಿ ಹೇಳಲಾಗಿ- ಇದೇ ಸತ್ಯವು, ಉಳಿದದ್ದೆಲ್ಲವೂ ಸುಳ್ಳು ಎಂದು. ಆಗ ಉಳಿದ ಎರಡು ರೀತಿಯವರೊಂದಿಗೆ ನನಗೆ ವಿರೋಧವುಂಟಾಗುವುದು. ಅಂದರೆ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಕೆಲವು ಬ್ರಾಹ್ಮಣರುಗಳು ಮತ್ತು ಸಮಣರುಗಳು- ಎಲ್ಲವೂ ನನಗೆ ಸಂತೋಷವನ್ನುಂಟುಮಾಡುವವು, ಎಂದು ಹೇಳುವವರಲ್ಲಿ, ಅಲ್ಲದೆ, ಹೀಗೆ ಹೇಳುವ ಮತ್ತು ಈ ರೀತಿಯ ದೃಷ್ಟಿಯನ್ನು ಹೊಂದಿರುವ ಆ ಕೆಲವು ಬ್ರಾಹ್ಮಣರುಗಳು ಮತ್ತ ಸಮಣರುಗಳು- ಎಲ್ಲವೂ ನನಗೆ ಸಂತೋಷವನ್ನುಂಟುಮಾಡುವುದಿಲ್ಲ ಎಂದು ಹೇಳುವವರಲ್ಲಿ- ಹೀಗೆ ಈ ಎರಡೂ ರೀತಿಯವರಲ್ಲಿ ನನಗೆ ವಿರೋಧವುಂಟಾಗುವುದು. ಒಂದುವೇಳೆ ಹೀಗೆ ವಿರೋಧವುಂಟಾದರೆ, ವಿವಾದವು ಉಂಟಾಗುವುದು, ವಿವಾದ ಉಂಟಾದರೆ ತೊಂದರೆ ಉಂಟಾಗುವುದು, ತೊಂದರೆ ಉಂಟಾದರೆ ಪೀಡನೆ ಉಂಟಾಗುವುದು. ಆತನು ಈ ರೀತಿಯ ವಿರೋಧ, ವಿವಾದ, ತೊಂದರೆ ಮತ್ತು ಪೀಡನೆಯಿಂದ ತನ್ನನ್ನು ಉಳಿಸಿಕೊಳ್ಳುತ್ತಾ, ಆ ರೀತಿಯ ದೃಷ್ಟಿಯನ್ನು ತೊಡೆದುಹಾಕುವನು, ಬೇರೆ ರೀತಿಯ ದೃಷ್ಟಿಯನ್ನು ಪಡೆದುಕೊಳ್ಳುವುದಿಲ್ಲ. ಇದು ಹೀಗೆ ದೃಷ್ಟಿಗಳನ್ನು ತೊಡೆದುಹಾಕುವಿಕೆ ಆಗುವುದು. ಇದು ಹೀಗೆ ಆ ದೃಷ್ಟಿಗಳನ್ನು ಹೊರಹಾಕುವಿಕೆ ಆಗುವುದು.</p>
    <h2>2. ಭಗವಾನರಿಂದ ಅನಿತ್ಯದ ಬಗ್ಗೆ ಉಪದೇಶ</h2>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>5. ಆದರೆ ಹಾಗಿರುವಲ್ಲಿ ಅಗ್ಗಿವೆಸ್ಸನ,152 ಈ ಶರೀರವು ಆಕಾರವನ್ನು ಹೊಂದಿರುವಂತಹುದು. ನಾಲ್ಕು ಮಹಾ ಧಾತುಗಳಿಂದ ಮಾಡಲ್ಪಟ್ಟಿರುವಂತಹುದು, ತಾಯಿ ತಂದೆಯವರಿಂದ ಉತ್ಪತ್ತಿ ಹೊಂದಿರುವಂತಹುದು, ಆಹಾರ, ಹಾಲು ಪಾನೀಯಗಳಿಂದ ಪೋಷಿತವಾದಂತಹುದು, ಅನಿತ್ಯವಾಗಿದ್ದು ಮುರಿದುಹೋಗುವಂತಹ ಮತ್ತು ನಾಶವಾಗಿ ಚದುರಿ ಹೋಗುವಂತಹ ಪ್ರಕೃತಿವುಳ್ಳಂತಹುದು ಇದು. ಇದನ್ನು ಯಾವಾಗಲೂ ಅಸತ್ಯವಾದದ್ದು, ಅನಿತ್ಯವಾದದ್ದು, ದುಃಖವಾದದ್ದು, ರೋಗವಿರುವಂತಹುದು, ಮರೆಮಾಚಿರುವ ಹುಣ್ಣು ಇರುವಂತಹುದು, ಕೊಳೆಯಿರುವಂತಹುದು, ಗಂಡಾಂತರಗಳಿಂದ ಕೂಡಿರುವಂತಹುದು, ನೋವು ಇರುವಂತಹುದು, ಬೇರೆಯಂತಿರುವಂತಹುದು, ಜೀರ್ಣವಾಗಿರುವಂತಹುದು, ಖಾಲಿಯಾಗಿರುವಂತಹುದು, ಆತ್ಮ ಎನ್ನುವುದಿಲ್ಲದಿರುವುದು ಎಂದು ತಿಳಿಯತಕ್ಕದ್ದು. ಯಾವಾಗ ಆತನು ಈ ಶರೀರವನ್ನು ಅನಿತ್ಯವಾದದ್ದು, ದುಃಖವಾದದ್ದು, ರೋಗವಿರುವಂತಹುದು, ಮರೆಮಾಚಿರುವ ಹುಣ್ಣು ಇರುವಂತಹುದು, ಕೊಳೆಯಿರುವಂತಹುದು, ಗಂಡಾಂತರಗಳಿಂದ ಕೂಡಿರುವಂತಹುದು, ನೋವು ಇರುವಂತಹುದು, ಬೇರೆಯಂತಿರುವಂತಹದು, ಜೀರ್ಣವಾಗಿ ಹೋಗುವಂತಹುದು, ಖಾಲಿಯಾಗಿರುವಂತಹದು, ಆತ್ಮ ಎನ್ನುವುದಿಲ್ಲದಿರುವುದು ಎಂದು ತಿಳಿಯತಕ್ಕದ್ದು. ಯಾವಾಗ ಆತನು ಈ ಶರೀರವನ್ನು ಅನಿತ್ಯವಾದದ್ದು, ದುಃಖವಾದದ್ದು, ರೋಗಿವಿರುವಂತಹುದು, ಮರೆಮಾಚಿರುವ ಹುಣ್ಣು ಇರುವಂತಹುದು, ಕೊಳೆಯಿರುವಂತಹುದು, ಗಂಡಾಂತರಗಳಿಂದ ಕೂಡಿರುವಂತಹುದು, ನೋವು ಇರುವಂತಹುದು, ಬೇರೆಯಂತಿರುವಂತಹುದು, ಜೀರ್ಣವಾಗಿ ಹೋಗುವಂತಹುದು, ಖಾಲಿಯಾಗಿರುವಂತಹುದು, ಆತ್ಮ ಎನ್ನುವುದಿಲ್ಲದಿರುವುದು ಎಂದು ತಿಳಿದಾಗ, ಶರೀರದ ಮೇಲಿರುವ ಆಸೆ, ಶರೀರದ ಮೇಲಿರುವ ವ್ಯಾಮೋಹ, ಶರೀರವನ್ನೇ ಅವಲಂಬಿಸಿರುವಿಕೆ ಇವುಗಳೆಲ್ಲವೂ ನಾಶಹೊಂದುವುವು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಆಗ್ಗಿವೆಸ್ಸನ, ಈಗಿರುವ ಮೂರು ರೀತಿಯ ವೇದನೆ (ಅನುಭವ)ಗಳಿವೆ- ಸುಖದ ಅನುಭವ, ದುಃಖದ ಅನುಭವ, ದುಃಖವೂ ಅಲ್ಲದ ಸುಖವೂ ಅಲ್ಲದ, ಅನುಭವ. ಅಗ್ಗಿವೆಸ್ಸನ, ಯಾವಾಗ ಒಬ್ಬನು ಒಂದು ಸಮಯದಲ್ಲಿ ಸುಖದ ಅನುಭವವನ್ನು ಅನುಭವಿಸುತ್ತಿರುವನೋ ಆ ಸಮಯದಲ್ಲಿ ಆತನು ದುಃಖದ ಅನುಭವವನ್ನು ಅನುಭವಿಸುವುದಿಲ್ಲ, ಅಂತೆಯೇ ಆತನು ದುಃಖವೂ ಅಲ್ಲದ, ಸುಖವೂ ಅಲ್ಲದ ಅನುಭವವನ್ನು ಅನುಭವಿಸುವುದಿಲ್ಲ; ಆಗ ಆತನು ಸುಖದ ಅನುಭವವನ್ನು ಮಾತ್ರ ಅನುಭವಿಸುತ್ತಿರುತ್ತಾನೆ. ಅಗ್ಗಿವೆಸ್ಸನ ಹಾಗೆಯೇ ಯಾವಾಗ ಒಬ್ಬನು ಒಂದು ಸಮಯದಲ್ಲಿ ದುಃಖದ ಅನುಭವವನ್ನು ಅನುಭವಿಸುತ್ತಿರುವನೋ ಆ ಸಮಯದಲ್ಲಿ ಆತನು ಸುಖದ ಅನುಭವವನ್ನು ಅನುಭವಿಸುತ್ತಿರುವುದಿಲ್ಲ, ಅಂತೆಯೇ ಆತನು ದುಃಖವೂ ಅಲ್ಲದ ಸುಖವೂ ಅಲ್ಲದ ಅನುಭವವನ್ನು ಅನುಭವಿಸುವುದಿಲ್ಲ; ಆಗ ಆತನು ದುಃಖದ ಅನುಭವವನ್ನು ಮಾತ್ರ ಅನುಭವಿಸುತ್ತಿರುತ್ತಾನೆ. ಹಾಗೆಯೇ ಅಗ್ಗಿವೆಸ್ಸನ, ಯಾವಾಗ ಒಬ್ಬನು ಒಂದು ಸಮಯದಲ್ಲಿ ದುಃಖವೂ ಅಲ್ಲದ, ಸುಖವೂ ಅಲ್ಲದ ಅನುಭವವನ್ನು ಅನುಭವಿಸುತ್ತಿರುವನೋ ಆ ಸಮಯದಲ್ಲಿ ಆತನು ಸುಖದ ಅನುಭವವನ್ನು ಅನುಭವಿಸುತ್ತಿರುವುದಿಲ್ಲ, ಅಂತೆಯೇ ಆತನು ದುಃಖದ ಅನುಭವವನ್ನು ಅನುಭವಿಸುವುದಿಲ್ಲ, ಆಗ ಆತನು ದುಃಖವೂ ಅಲ್ಲದ ಸುಖವೂ ಅಲ್ಲದ ಅನುಭವವನ್ನು ಮಾತ್ರ ಅನುಭವಿಸುತ್ತಿರುತ್ತಾನೆ. ಅಗ್ಗಿವೆಸ್ಸನ, ಸುಖದ ಅನುಭವವೂ ಕೂಡ, ಅನಿತ್ಯವಾದದ್ದು; ಒಂದುಗೂಡಿರುವಂತಹುದು, ಕಾರಣಗಳಿಂದಾಗಿ ಹುಟ್ಟಿರುವಂತಹುದು, ನಾಶವಾಗುವಂತಹುದು, ಜೀರ್ಣವಾಗುವಂತಹುದು, ಮರೆಯಾಗಿ ಹೋಗುವಂತಹುದು, ನಿಂತುಹೋಗುವಂತಹುದು ಅಂತಹ ಪ್ರಕೃತಿವುಳ್ಳಂತಹುದು. ಅಗ್ಗಿವೆಸ್ಸನ, ದುಃಖದ ಅನುಭವವೂ ಕೂಡ ಅನಿತ್ಯವಾದದ್ದು, ಒಂದುಗೂಡಿರುವಂತಹುದು, ಕಾರಣಗಳಿಂದಾಗಿ ಹುಟ್ಟಿರುವಂತಹುದು, ನಾಶವಾಗುವಂತಹುದು, ಜೀರ್ಣವಾಗುವಂತಹುದು, ಮರೆಯಾಗಿ ಹೋಗುವಂತಹುದು, ನಿಂತುಹೋಗುವಂತಹುದು, ಅಂತಹ ಪ್ರಕೃತಿವುಳ್ಳಂತಹುದು. ಅಗ್ಗಿವೆಸ್ಸನ, ದುಃಖವೂ ಅಲ್ಲದ ಸುಖವೂ ಅಲ್ಲದ ಅನುಭವವೂ ಕೂಡ ಅನಿತ್ಯವಾದದ್ದು, ಒಂದುಗೂಡಿರುವಂತಹುದು, ಕಾರಣಗಳಿಂದಾಗಿ ಹುಟ್ಟಿರುವಂತಹುದು. ನಾಶವಾಗುವಂತಹುದು, ಜೀರ್ಣವಾಗುವಂತಹುದು, ಮರೆಯಾಗಿ ಹೋಗುವಂತಹುದು, ನಿಂತುಹೋಗುವಂತಹುದು, ಅಂತಹ ಪ್ರಕೃತಿವುಳ್ಳಂತಹುದು. ಅಗ್ಗಿವೆಸ್ಸನ, ಹೀಗೆ ಕೇಳಿ ತಿಳಿದಂತಹ ಶ್ರೇಷ್ಠ ಶಿಷ್ಯರುಗಳು ನೋಡಿ ತಿಳಿದವರಾಗಿ, ಸುಖದ ಅನುಭವಗಳಿಂದ ವಿಮುಖರಾಗುತ್ತಾರೆ; ಹೀಗೆ ವಿಮುಖರಾದ್ದರಿಂದ ಆತನು ರಾಗವಿಲ್ಲದವನಾಗುತ್ತಾನೆ, ರಾಗವಿಲ್ಲದವನಾದ್ದರಿಂದ ವಿಮುಕ್ತಿ ಪಡೆಯುತ್ತಾನೆ. ವಿಮುಕ್ತಿಯೊಮದಿಗೆ ಆತನಿಗೆ ತಾನು ವಿಮುಕ್ತಿ ಪಡೆದಿರುವೆನೆಂಬ ಜ್ಞಾನವು ಉದಿಸಿಬರುತ್ತದೆ. ಹಾಗೂ ಈ ರೀತಿಯಾಗಿ ಹುಟ್ಟುವಿಕೆ ನಾಶಪಡಿಸಿದ್ದಾಯಿತು, ಬ್ರಹ್ಮಚರ್ಯ ಜೀವನವನ್ನು ಮುಗಿಸಿದ್ದಾಯಿತು, ಮಾಡಬೇಕಾದ್ದನ್ನೆಲ್ಲಾ ಮಾಡಿ ಮುಗಿಸಿಯಾಯಿತು, ಮತ್ತೆ ಮಾಡಬೇಕಾದ್ದೇನೂ ಉಳಿದಿಲ್ಲ ಎಂದು ಆತನು ತಿಳಿಯುತ್ತಾನೆ. ಅಗ್ಗಿವೆಸ್ಸನ, ಈ ರೀತಿಯಾಗಿ ಯಾವ ಭಿಕ್ಷುವಿನ ಚಿತ್ತವು ವಿಮುಕ್ತಿ ಪಡೆದಿದೆಯೋ ಆತನು ಯಾರೊಡನೆಯೂ ಒಪ್ಪಂದ ಮಾಡಿಕೊಳ್ಳುವುದಿಲ್ಲ. ಹಾಗೆಯೇ ಯಾರೊಡನೆಯೂ ವಿರೋಧ ಮಾಡಿಕೊಳ್ಳುವುದಿಲ್ಲ, ಆತನು ಲೋಕದ ಸಾಮಾನ್ಯ ಮಾತುಗಳನ್ನು ಉಪಯೋಗಿಸುತ್ತಾನೆಯೋ ಹೊರತು ಅದಕ್ಕೆ ಅಂಟಿನಿಲ್ಲುವುದಿಲ್ಲ.153</p>
    <h2>3. ವಿಶೇಷ ಜ್ಞಾನದಿಂದ ಧಮ್ಮ ವಿಷಯಗಳನ್ನು ಹೊರಹಾಕುವುದು</h2>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>6. ಆ ಸಮಯದಲ್ಲಿ ಆಯುಷ್ಮಂತ ಸಾರಿಪುತ್ರನು ಭಗವಾನರ ಬಳಿ ನಿಂತು ಭಗವಾನರಿಗೆ ಗಾಳಿ ಬೀಸುತ್ತಿದ್ದನು. ಆಗ ಆಯುಷ್ಮಂತ ಸಾರಿಪುತ್ರನಿಗೆ ಹೀಗೆ ಅನಿಸಿತು: ಭಗವಾನರು ನಮಗೆ ವಿಶೇಷ ಜ್ಞಾನದ ಸಹಾಯದಿಂದಾಗಿ ಈ ಧಮ್ಮ ವಿಷಯಗಳನ್ನು ತೊಡೆದುಹಾಕಲು ತಿಳಿಸಿ ಹೇಳುವರು. ಸುಗತರು ನಮಗೆ ವಿಶೇಷ ಜ್ಞಾನದ ಸಹಾಯದಿಂದಾಗಿ ಧಮ್ಮ ವಿಷಯಗಳನ್ನು ಹೊರಹಾಕಲು ತಿಳಿಸಿ ಹೇಳುವರು ಎಂದು. ಈ ರೀತಿಯಾಗಿ ಆಯುಷ್ಮಂತ ಸಾರಿಪುತ್ರನು ಚಿಂತಿಸಲಾಗಿ ಆತನ ಮನಸ್ಸು ಹಿಡಿದಿಟ್ಟುಕೊಳ್ಳುವಿಕೆಯ ಆಸವಗಳಿಂದ154 ಮುಕ್ತಿ ಪಡೆಯಿತು. ಪರಿವ್ರಾಜಕ ದೀಘನಖನಲ್ಲಿಯೂ ನಿರ್ಮಲವಾದ, ಕಲ್ಮಶರಹಿತವಾದ ಧರ್ಮದೃಷ್ಟಿಯು ಉದಿಸಿತು- ಯಾವು ಯಾವುದು ಹುಟ್ಟನ್ನು ಹೊಂದಿರುವುದೋ, ಆ ಎಲ್ಲವೂ ನಿಂತು ಹೋಗುವ ಧಮ್ಮವನ್ನು ಹೊಂದಿರುವುವು ಎಂದು ನಂತರ ಪರಿವ್ರಾಜಕ ದೀಘನಖನು ಧಮ್ಮವನ್ನು ಕಂಡವನಾಗಿ, ಧಮ್ಮವನ್ನು ಸಾಧಿಸಿಕೊಂಡವನಾಗಿ, ಧಮ್ಮವನ್ನು ಅರಿತವನಾಗಿ, ಧಮ್ಮದಲ್ಲಿ ಮುಳುಗಿದವನಾಗಿ, ಸಂದೇಹಿಸುವುದನ್ನು ದಾಟಿಹೋದವನಾಗಿ, ಅನಿಶ್ಚತತೆಯನ್ನು ಮುಗಿಸಿದವನಾಗಿ, ಇನ್ನೊಬ್ಬರ ಸಹಾಯವಿರದೆ ಭಗವಾನರ ನುಡಿಗಳನ್ನು ಅರಿಯಬಲ್ಲಂತಹ ನಂಬಿಕೆಯನ್ನು ಪಡೆದವನಾಗಿ, ಭಗವಾನರಿಗೆ ಹೀಗೆ ಹೇಳಿದನು.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಬಹಳ ಆಶ್ಚರ್ಯಕರವಾಗಿದೆ ಭಂತೆ, ಗೌತಮರೆ, ಬಹಳ ಅದ್ಭುತವಾಗಿದೆ ಪೂಜ್ಯ ಗೌತಮರೆ. ಅದು ಹೇಗೆಂದರೆ, ಒಬ್ಬನು ತಲೆಕೆಳಗಾಗಿರುವುದನ್ನು ಸರಿಯಾಗಿಟ್ಟಂತೆ, ಅಥವಾ ಮುಚ್ಚಿಟ್ಟಿರುವುದನ್ನು ತೆರೆದಿಟ್ಟಂತೆ ಅಥವಾ ದಾರಿತಪ್ಪಿದವನಿಗೆ ದಾರಿ ತೋರಿಸಿದಂತೆ, ಅಥವಾ ಕತ್ತಲಲ್ಲಿ ಒಂದು ಎಣ್ಣೆ ದೀಪವನ್ನು ತಂದು, ಕಣ್ಣಿದ್ದವರು ಅಲ್ಲಿರುವ ಆಕಾರಗಳನ್ನು ಕಾಣುವಂತೆ ಮಾಡುವ ಹಾಗೆ- ಅದೇರೀತಿಯಲ್ಲಿ ಪೂಜ್ಯ ಗೌತಮರಿಂದ ಧಮ್ಮವು ವಿವರಿಸಲ್ಪಟ್ಟಿದೆ. ನಾನು ಪೂಜ್ಯ ಗೌತಮರಲ್ಲಿ ಧಮ್ಮಕ್ಕೆ ಮತ್ತು ಸಂಘಕ್ಕೆ ಶರಣುಹೋಗುತ್ತೇನೆ. ಇಂದಿನಿಂದ ಜೀವವಿರುವರೆಗೂ ಶರಣು ಬಂದ ಉಪಾಸಕನೆಂದು ಪೂಜ್ಯ ಗೌತಮರು ನನ್ನನ್ನು ಒಪ್ಪಿಕೊಳ್ಳಲಿ ಎಂದು.</p>
    <h2>ಇಲ್ಲಿಗೆ ದೀಘನಖ ಸುತ್ತ ಮುಗಿಯಿತ </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>