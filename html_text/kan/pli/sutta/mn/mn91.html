<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 91: ಬ್ರಹ್ಮಾಯು ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn91' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಬ್ರಾಹ್ಮಣ ವರ್ಗ</li>
      </ul>
      <h1 class='sutta-title'>91. ಬ್ರಹ್ಮಾಯು ಸುತ್ತ</h1>
    </header>

    <h2>ಬ್ರಹ್ಮಾಯು ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಮಯದಲ್ಲಿ ಭಗವಾನರು ವಿದೇಹ ರಾಜ್ಯದಲ್ಲಿ ತಮ್ಮ ಐದುನೂರು ಭಿಕ್ಖುಗಳೊಡನೆ ಸಂಚರಿಸುತ್ತಿದ್ದರು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಆ ಸಂದರ್ಭದಲ್ಲಿ ಬ್ರಾಹ್ಮಣ ಬ್ರಹ್ಮಾಯುವು ಮಿಥಿಲೆಯಲ್ಲಿ ವಾಸಮಾಡುತ್ತಿದ್ದನು. ಅವನು ಜೀರ್ಣವಾಗಿದ್ದನು, ವೃದ್ಧನಾಗಿದ್ದನು, ವಯಸ್ಸಿನಿಂದ ಭಾರವಾಗಿದ್ದನು, ಬದುಕಿನಲ್ಲಿ ಬಹಳ ಮುಂದುವರಿದು ಕೊನೆಯ ಹಂತಕ್ಕೆ ಬಂದಿದ್ದನು; ಅವನು ತನ್ನ ನೂರ ಇಪ್ಪತ್ತನೆಯ ವಯಸ್ಸಿನಲ್ಲಿದ್ದನು. ಅವನು ನಿಘಂಟು, ಕೇಟುಭ, ಅಕ್ಷರ ಪ್ರಭೇದಗಳು ಮತ್ತು ಐದನೆಯದಾಗಿ ಇತಿಹಾಸದೊಡನೆ ಮೂರು ವೇದಗಳನ್ನು ಬಲ್ಲವನು; ವೇದಗಳ ಪಾಠವನ್ನು ಬಲ್ಲವನು, ಲೋಕಾಯತವನ್ನು ಮತ್ತು ಮಹಾಪುರುಷ ಲಕ್ಷಣಗಳನ್ನು ಚೆನ್ನಾಗಿ ತಿಳಿದವನಾಗಿದ್ದನು76.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಬ್ರಾಹ್ಮಣ ಬ್ರಹ್ಮಾಯುವು ಹೀಗೆ ಕೇಳಲ್ಪಟ್ಟನು:</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಶಾಕ್ಯ ಪುತ್ರರಾದ ಸಮಣ ಗೌತಮರು ಶಾಕ್ಯ ಕುಲದ ಪಬ್ಬಜಿತರು. ಇವರು ವಿದೇಹ ರಾಜ್ಯದಲ್ಲಿ ತಮ್ಮ ಐದುನೂರು ಭಿಕ್ಖುಗಳ ಭಿಕ್ಖು ಸಂಘದಲ್ಲಿ ಸಂಚರಿಸುತ್ತಿದ್ದಾರೆ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಈ ಪೂಜ್ಯ ಗೌತಮರ ಬಗ್ಗೆ ಒಳ್ಳೆಯ ವದಂತಿಯೊಂದು ಹಬ್ಬಿದೆ: ಭಗವಾನರು ಅರಹಂತರು, ಸಮ್ಮಾಸಂಬುದ್ಧರು, ವಿದ್ಯಾಚರಣ ಸಂಪನ್ನರು ಸುಗತರು ಲೋಕ ಜ್ಞಾನಿಗಳು, ವ್ಯಕ್ತಿಗಳನ್ನು ಪಳಗಿಸುವ ಅಸಮಾನ ಮಾರ್ಗದರ್ಶಿಗಳು. ದೇವತೆಗಳ ಹಾಗು ಮಾನವರ ಗುರುಗಳು, ಭಗವಂತರು ಮತ್ತು ಬುದ್ಧರು. ತಮ್ಮ ಸ್ವಯಂ ಅಭಿಜ್ಞಾನದಿಂದ ಈ ಲೋಕದ ದೇವತೆಗಳನ್ನು, ಮಾರರನ್ನು, ಬ್ರಹ್ಮರನ್ನು, ಸಮಣರನ್ನು ಬ್ರಾಹ್ಮಣರನ್ನು ಪ್ರಜೆಗಳನ್ನು ರಾಜರನ್ನು ಅರಿತಿದ್ದಾರೆ.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಯಾವ ಧರ್ಮವು ಆದಿಯಲ್ಲಿ ಮಧ್ಯದಲ್ಲಿ ಮತ್ತು ಅಂತ್ಯದಲ್ಲಿ ಕಲ್ಯಾಣದಿಂದ ಕೂಡಿದೆಯೋ ಅಂತಹ ಧರ್ಮವನ್ನು ಅರ್ಥ ವ್ಯಂಜನಗಳಿಂದ ಬೋಧಿಸಿ ಪರಿಪೂರ್ಣವೂ ಪರಿಶುದ್ಧವೂ ಆದ ಬ್ರಹ್ಮಚರ್ಯ (ಪವಿತ್ರ) ಜೀವನವನ್ನು ಪ್ರಕಾಶಿಸುವಂತವರು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಈಗ ಅಂತಹ ಅರಹಂತರನ್ನು ನೋಡುವುದು ಒಳ್ಳೆಯದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>2. ಆ ಸಮಯದಲ್ಲಿ ಬ್ರಾಹ್ಮಣ ಬ್ರಹ್ಮಾಯುವಿನ ಬಳಿ ಉತ್ತರ ಎಂಬ ಹೆಸರಿನ ಒಬ್ಬ ಬ್ರಾಹ್ಮಣ ಮಾಣವ (ವಿದ್ಯಾರ್ಥಿ) ನಿದ್ದನು. ಅವನು ನಿಘಂಟು... ಲೋಕಾಯತವನ್ನು ಮತ್ತು ಮಹಾಪುರುಷ ಲಕ್ಷಣಗಳನ್ನು ಚೆನ್ನಾಗಿ ತಿಳಿದವನಾಗಿದ್ದನು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ಬ್ರಾಹ್ಮಣ ಬ್ರಹ್ಮಾಯುವು ಉತ್ತರ ಮಾಣವನಿಗೆ ಹೇಳಿದನು: ನನ್ನ ಪ್ರಿಯ ಉತ್ತರ, ಶಾಕ್ಯಪುತ್ರರಾದ ಸಮಣ ಗೌತಮರು ಶಾಕ್ಯ ಕುಲದ ಪರಿಬ್ಬಾಜಕರು; ಅವರು ತಮ್ಮ ಐದುನೂರು ಸಂಖ್ಯೆಯ ಭಿಕ್ಖುಗಳುಳ್ಳ ಭಿಕ್ಖು ಸಂಘದೊಂದಿಗೆ ವಿದೇಹ ರಾಜ್ಯದಲ್ಲಿ ಸಂಚರಿಸುತ್ತಿದ್ದಾರೆ... ಅಂತಹ ಅರಹಂತರನ್ನು ನೋಡುವುದಕ್ಕೆ ಇದು ಸುಸಮಯ.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಬಾ, ನನ್ನ ಪ್ರಿಯ ಉತ್ತರ, ನೀನು ಸಮಣ ಗೌತಮರಲ್ಲಿ ಹೋಗಿ ಅವರ ಬಗ್ಗೆ ಯಾವ ವದಂತಿಯು ಹಬ್ಬಿದೆ ಅದು ಸರಿಯೋ ತಪ್ಪೋ ಎಂಬುದನ್ನು ಮತ್ತು ಸಮಣ ಗೌತಮರು ಹಾಗೆ ಇರುವರೋ ಇಲ್ಲವೊ ಎಂಬುದನ್ನು ಕಂಡುಹಿಡಿಯಬೇಕು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಹೀಗೆ ಪೂಜ್ಯ ಗೌತಮರ ಬಗ್ಗೆ ನಾವು ನಿನ್ನ ಮೂಲಕ ತಿಳಿಯಬೇಕಾಗಿದೆ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಪೂಜ್ಯ ಗೌತಮರ ಬಗ್ಗೆ ಹಬ್ಬಿರುವ ವದಂತಿಯು ಸರಿಯೋ, ತಪ್ಪೋ ಎಂಬುದನ್ನು ಮತ್ತು ಪೂಜ್ಯ ಗೌತಮರು ಹಾಗೆ ಇರುವರೋ ಇಲ್ಲವೋ ಎಂಬುದನ್ನು ಹೇಗೆ ಅರಿಯಬೇಕು, ಗುರುಗಳೇ?</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ನನ್ನ ಪ್ರಿಯ ಉತ್ತರ, ಮಹಾಪುರುಷನ ಮೂವತ್ತೆರಡು ಲಕ್ಷಣಗಳು ನಮ್ಮ ಮಂತ್ರಗಳಲ್ಲಿ ಬಂದಿವೆ. ಯಾರು ಮೂವತ್ತೆರಡು ಲಕ್ಷಣಗಳನ್ನು ಹೊಂದಿದ ಮಹಾಪುರುಷನಾಗಿರುತ್ತಾನೊ ಅವನು ಎರಡರಲ್ಲಿ ಒಂದಾಗಿರುತ್ತಾನೆ77.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಅವನು ಮನೆಯಲ್ಲಿಯೇ ಉಳಿದುಕೊಂಡರೆ ಧಾರ್ಮಿಕನೂ ಧರ್ಮರಾಜನೂ ನಾಲ್ಕು ದಿಕ್ಕುಗಳವರೆಗೂ ಹಬ್ಬಿರುವ ಭೂಮಿಯನ್ನು ಜಯಿಸಿದವನೂ, ಜನಪದಗಳನ್ನು ರಕ್ಷಿಸುವವನೂ, ಸಪ್ತ ರತ್ನಗಳನ್ನು ಪಡೆದಿರುವ ಚಕ್ರವರ್ತಿಯೂ ಆಗುತ್ತಾನೆ.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಆ ಸಪ್ತರತ್ನಗಳು ಯಾವುವೆಂದರೆ</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಚಕ್ರರತ್ನ, ಹಸ್ತಿರತ್ನ, ಅಶ್ವರತ್ನ, ಮಣಿರತ್ನ, ಸ್ತ್ರೀರತ್ನ, ಗೃಹಪತಿರತ್ನ ಮತ್ತು ನಾಯಕರತ್ನ78.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಶೂರರೂ ವೀರರೂ ಪರಸೇನೆಗಳನ್ನು ಮರ್ದಿಸುವವರೂ ಆದ ಸಹಸ್ರಕ್ಕೂ ಮೀರಿದ ಪುತ್ರರು ಅವನಿಗಿರುತ್ತಾರೆ.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ದಂಡ ಶಾಸ್ತ್ರಗಳಾವುವೂ ಇಲ್ಲದೆ ಸಾಗರ ಪರ್ಯಂತವಿರುವ ಈ ಪೃಥ್ವಿಯನ್ನು ಧರ್ಮದಿಂದಲೇ ಜಯಿಸಿ ಧರ್ಮಚಕ್ರವರ್ತಿಯಾಗಿ ಅವನು ವಿರಾಜಿಸುತ್ತಾನೆ.</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಹಾಗಲ್ಲದೆ ಅವನು ಮನೆಯನ್ನು ತೊರೆದು ಪಬ್ಬಜಿತನಾದರೆ ಅರಹಂತನೂ ಸಮ್ಮಾಸಂಬುದ್ಧನೂ ಆಗಿ ಲೋಕದಲ್ಲಿನ ಅಜ್ಞಾನವನ್ನು ತೊಡೆದು ಹಾಕುತ್ತಾನೆ. ಆತನು ಇವೆರಡಲ್ಲದೆ ಮತ್ತಾವುದೂ ಆಗುವುದಿಲ್ಲ. ಆದರೆ, ನನ್ನ ಪ್ರಿಯ ಉತ್ತರ, ನಾನು ಮಂತ್ರದಾತ, ನೀನು ಮಂತ್ರ ಸ್ವೀಕೃತನು ಮಾತ್ರ.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>3. ಹೌದು ಆಚಾರ್ಯರೆ ಎಂದು ಮಾಣವನು ಉತ್ತರಿಸಿದ. ಆನಂತರ ತನ್ನ ಆಸನದಿಂದ ಎದ್ದು ಬ್ರಾಹ್ಮಣ ಬ್ರಹ್ಮಾಯುವಿಗೆ ಗೌರವವನ್ನು ಸಲ್ಲಿಸಿ ಪ್ರದಕ್ಷಿಣೆ ಹಾಕಿ ಭಗವಾನರು ಇರುವ ವಿದೇಹ ಪ್ರಾಂತ್ಯಕ್ಕೆ ತೆರಳಿದನು.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಹಂತಹಂತವಾಗಿ ಪ್ರಯಾಣ ಬೆಳೆಸುತ್ತ ಭಗವಾನರಿದ್ದೆಡೆಗೆ ಬಂದು ಗೌರವವನ್ನು ಸಲ್ಲಿಸಿ,</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>ಸೌಹಾರ್ದದ ಮಾತುಕತೆಗಳು ಮುಗಿದಮೇಲೆ ಒಂದು ಪಕ್ಕದಲ್ಲಿ ಕುಳಿತು ಮಹಾ ಪುರುಷನ ಲಕ್ಷಣಗಳು ಭಗವಾನರ ಮೇಲೆ ಇದೆಯೇ ಎಂದು ಗಮನಿಸುತ್ತಾ ಹೋದ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಮೂವತ್ತೆರಡು ಲಕ್ಷಣಗಳ ಪೈಕಿ ಹೆಚ್ಚು-ಕಮ್ಮಿ ಮೂವತ್ತು ಲಕ್ಷಣಗಳನ್ನು ಕಂಡ;</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>ಗುಹ್ಯವಸ್ತುವು ಕೋಶದಿಂದ ಆವೃತವಾಗಿರುವುದು ಮತ್ತು ಉದ್ದನೆಯ ನಾಲಗೆ-ಈ ಎರಡು ಲಕ್ಷಣಗಳ ಬಗ್ಗೆ ಅನುಮಾನ ಮತ್ತು ಅನಿಶ್ಚಯತೆ ಇತ್ತು. ಆ ಬಗ್ಗೆ ಏನು ಮಾಡಬೇಕೆಂದು ಮನಸ್ಸಿಗೆ ತೋಚಲಿಲ್ಲ.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಆಗ ಭಗವಾನರಿಗೆ ಹೀಗೆ ಅರಿವಿಗೆ ಬಂತು:</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ಈ ಬ್ರಾಹ್ಮಣ ಮಾಣವ ಉತ್ತರನು ಹೆಚ್ಚು ಕಮ್ಮಿ ಮೂವತ್ತೆರಡು ಲಕ್ಷಣಗಳ ಪೈಕಿ ಎರಡು ಹೊರತುಪಡಿಸಿ ಎಲ್ಲ ಮಹಾಪುರುಷ ಲಕ್ಷಣಗಳನ್ನು ನನ್ನಲ್ಲಿ ಕಂಡಿದ್ದಾನೆ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>ಗುಹ್ಯ ವಸ್ತುವು ಕೋಶದಿಂದ ಆವೃತವಾಗಿರುವುದು ಮತ್ತು ದೊಡ್ಡ ನಾಲಗೆ ಈ ಎರಡು ಲಕ್ಷಣಗಳ ಬಗ್ಗೆ ಅನುಮಾನ ಮತ್ತು ಅನಿಶ್ಚಯತೆ ಇವನಿಗಿದೆ; ಆ ಬಗ್ಗೆ ಏನು ಮಾಡಬೇಕೆಂದು ಇವನ ಮನಸ್ಸಿಗೆ ತೋಚುತ್ತಿಲ್ಲ.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಆಗ ಭಗವಾನರು ತಮ್ಮ ಅಸಾಮಾನ್ಯ ಶಕ್ತಿಯಿಂದ ಬ್ರಾಹ್ಮಣ ಮಾಣವ ಉತ್ತರನು ಗುಹ್ಯವಸ್ತುವು ಕೋಶದಿಂದ ಆವೃತವಾಗಿರುವುದನ್ನು ನೋಡುವಂತೆ ಮಾಡಿದರು79.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ಆನಂತರದಲ್ಲಿ ಭಗವಾನರು ತಮ್ಮ ನಾಲಗೆಯನ್ನು ಮುಂದಕ್ಕೆ ಚಾಚಿ ಎರಡೂ ಕಿವಿಗಳನ್ನು ಮತ್ತು ಮೂಗಿನ ಹೊಳ್ಳೆಗಳನ್ನು ನಂತರದಲ್ಲಿ ನಾಲಗೆಯಿಂದ ಇಡೀ ಹಣೆಯನ್ನು ಮುಟ್ಟಿದರು. ಹೀಗೆ ಹಲವಾರುಬಾರಿ ಮಾಡಿದರು.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಬ್ರಾಹ್ಮಣ ಮಾಣವ ಉತ್ತರನು ಹೀಗೆ ಆಲೋಚಿಸಿದನು:</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಸಮಣ ಗೌತಮರು ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಹೊಂದಿದ್ದಾರೆ.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>ಒಂದುವೇಳೆ ನಾನು ಸಮಣ ಗೌತಮರನ್ನು ಹಿಂಬಾಲಿಸಿ ಅವರ ಇರಿಯಾಪಥವನ್ನು (ನಡೆದಾಡುವ, ನಿಲ್ಲುವ, ಕುಳಿತುಕೊಳ್ಳು ಮತ್ತು ಮಲಗುವ ಭಂಗಿಗಳು) ಗಮನಿಸಿದರೆ ಹೇಗೆ?</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>4. ಹೀಗೆ ಬ್ರಾಹ್ಮಣ ಮಾಣವನು ಭಗವಾನರನ್ನು ಎಡೆಬಿಡದೆ ಏಳು ತಿಂಗಳಕಾಲ ಹಿಂಬಾಲಿಸಿದನು.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಏಳು ತಿಂಗಳ ಕಾಲ ವಿದೇಹ ಪ್ರಾಂತ್ಯದಲ್ಲಿ ತಿರುಗಾಡಿದ ನಂತರ ಮಾಣವನು ಬ್ರಾಹ್ಮಣ ಬ್ರಹ್ಮಾಯುವು ಇದ್ದಲ್ಲಿಗೆ ಪ್ರಯಾಣ ಬೆಳೆಸಿದನು.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ಅಲ್ಲಿಗೆ ಬಂದಮೇಲೆ ಮಾಣವನು ಬ್ರಹ್ಮಾಯುವಿಗೆ ಗೌರವ ಸಲ್ಲಿಸಿ ಒಂದು ಪಕ್ಕದಲ್ಲಿ ಕುಳಿತನು. ಆನಂತರದಲ್ಲಿ ಬ್ರಾಹ್ಮಣ ಬ್ರಹ್ಮಾಯುವು ಹೀಗೆ ಕೇಳಿದನು:</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ನನ್ನ ಪ್ರಿಯ ಉತ್ತರ, ಪೂಜ್ಯ ಗೌತಮರ ಬಗ್ಗೆ ಯಾವ ವದಂತಿಯು ಹರಡಿತ್ತು, ಅದು ಸತ್ಯವೋ ಅಸತ್ಯವೋ? ಪೂಜ್ಯ ಗೌತಮರು ಅಂತಹವರೇ ಅಥವಾ ಅನ್ಯರೇ?</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಪೂಜ್ಯ ಗೌತಮರ ಬಗ್ಗೆ ಯಾವ ವದಂತಿಯು ಹರಡಿತ್ತೋ ಅದು ಸತ್ಯ. ಅಸತ್ಯವಲ್ಲ; ಮತ್ತು ಪೂಜ್ಯ ಗೌತಮರು ಅಂತಹವರೇ! ಬೇರೆ ಅಲ್ಲ.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಅವರು ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಹೊಂದಿದವರಾಗಿದ್ದಾರೆ.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಪೂಜ್ಯ ಗೌತಮರ ಪಾದವು ಒಂದೇ ಸಮತಲದ್ದಾಗಿರುತ್ತದೆ (ಪಾದವನ್ನು ನೆಲದ ಮೇಲಿಟ್ಟಾಗ ಸಂದುಬಿಡದಂತೆ ಇಡೀ ಪಾದವು ನೆಲದ ಮೇಲಿರುತ್ತದೆ). ಇದು ಪೂಜ್ಯ ಗೌತಮರಲ್ಲಿರುವ ಮಹಾ ಪುರುಷನ ಲಕ್ಷಣ.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>ಅವರ ಅಂಗಾಲುಗಳಲ್ಲಿ ಸ್ಪಷ್ಟವಾದ ಒಂದು ಸಾವಿರ ನೇಮಿನಾಭಿಚಕ್ರಗಳಿವೆ.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>ಅವರಿಗೆ ಚಾಚಿಕೊಂಡಿರುವ ಹಿಮ್ಮಡಿಗಳಿವೆ.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a></p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ಅವರ ಕೈಗಳು ಮತ್ತು ಪಾದಗಳು ಮೆದುವಾಗಿವೆ.</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>ಅವರ ಕೈಗಳು ಮತ್ತು ಪಾದಗಳು ಜಾಲವಾಗಿವೆ.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>ಅವರ ಪಾದಗಳು ಶಂಖದಂತೆ ಬಗ್ಗಿವೆ.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>ಅವರ ಕಾಲುಗಳು ಜಿಂಕೆಯ ಕಾಲುಗಳಂತಿವೆ.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>ಅವರು ಬಗ್ಗದೆ ನೇರಕ್ಕೆ ನಿಂತರೆ ಅಂಗೈಗಳು ಅವರ ಮಂಡಿಗಳನ್ನು ಮುಟ್ಟುತ್ತವೆ.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>ಅವರ ಗುಹ್ಯವಸ್ತುವು ಕೋಶದಿಂದ ಆವೃತವಾಗಿದೆ.</p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>ಅವರು ಸುವರ್ಣ ವರ್ಣದವರಾಗಿದ್ದು ಅವರ ಚರ್ಮವು ಚಿನ್ನದ ಕಾಂತಿಯಿಂದ ಹೊಳೆಯುತ್ತಿದೆ.</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>ಅವರ ಚರ್ಮವು ಅತಿಸೂಕ್ಷ್ಮವಾದುದರಿಂದ ಅವರ ದೇಹಕ್ಕೆ ಧೂಳು ಕೊಳೆಗಳು ಸೋಂಕುವುದಿಲ್ಲ.</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>ಅವರ ದೇಹದ ಮೇಲಿರುವ ಲೋಮಕೂಪಗಳಲ್ಲಿ ಒಂದೊಂದೇ ಕೂದಲಿರುತ್ತದೆ.</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಅವರ ಲೋಮ ತುದಿಗಳು ಊಧ್ರ್ವಮುಖವಾಗಿವೆ, ಅವು ಅಂಜನ ವರ್ಣದವಾಗಿದ್ದು, ಗುಂಗುರು ಗುಂಗುರಾಗಿ ಬಲಕ್ಕೆ ತಿರುಗಿವೆ.</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>ಅವರಿಗೆ ಬ್ರಹ್ಮಲೋಕದಲ್ಲಿನ ಜನರಂತೆ ನೆಟ್ಟಗೆ ನಿಲ್ಲುವ ದೇಹಕಟ್ಟು ಇದೆ.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>ಅವರ ಮೈಮೇಲೆ ಏಳು ಉಬ್ಬಿದ ಭಾಗಗಳಿವೆ80.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>ಅವರ ಮುಂಭಾಗದ ಅರ್ಧಕಾಯವು ಸಿಂಹದಂತೆ ಇದೆ.</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>ಅವರ ಎರಡು ಭುಜಗಳ ನಡುವೆ ಯಾವ ತಗ್ಗೂ ಇಲ್ಲ.</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>ಅವರ ಕಾಯವು ಆಲದ ಮರದಂತೆ ವಿಶಾಲ, ಅವರ ಎರಡು ತೋಳುಗಳ ಉದ್ದವು ಅವರ ದೇಹದ ಉದ್ದವಾಗಿದ್ದು, ಅವರ ದೇಹದ ಉದ್ದವು ತೋಳುಗಳ ಉದ್ದಕ್ಕೆ ಸಮವಾಗಿವೆ.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>ಅವರ ಕತ್ತು ಮತ್ತು ಭುಜಗಳು ಸಮವಾಗಿವೆ.</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>ಅವರ ಅಭಿರುಚಿಯು ತೀಕ್ಷಣವಾದುದು (ಪರಿಶುದ್ಧವಾದುದು)81</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>ಅವರದು ಸಿಂಹದಂತಹ ದವಡೆ</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>ಅವರಿಗೆ ನಲವತ್ತು ಹಲ್ಲುಗಳಿವೆ.</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>ಅವರ ಹಲ್ಲುಗಳು ಸಮವಾಗಿವೆ.</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>ಅವರ ಹಲ್ಲುಗಳು ಮೊಸಳೆಯ ಹಲ್ಲುಗಳಂತೆ ಬೆಳ್ಳಗಿವೆ.</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>ಅವರ ಹಲ್ಲುಗಳ ನಡುವೆ ಸಂದುಗಳಿಲ್ಲ.</p>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>ಅವರ ನಾಲಿಗೆಯು ದೊಡ್ಡದು.</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>ಅವರದು ಬ್ರಹ್ಮಸ್ವರ, ಕಾರಾವಿಕ ಹಕ್ಕಿಯ ಕೂಗಿನಂತೆ.</p>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>ಅವರದು ಅಭಿನೀಲ ನೇತ್ರಗಳು.</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>ಅವರ ರೆಪ್ಪೆಗೂದಲುಗಳು ಬಸವನ ರೆಪ್ಪೆಗೂದಲಿನಂತೆ.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>ಅವರ ಎರಡು ಹುಬ್ಬುಗಳ ನಡುವೆ ಮೆದುವಾದ ಮತ್ತು ಹತ್ತಿಯ ಹೊಳಪಿನ ಉಬ್ಬು ಇದೆ.</p>
    <p><a class='ref sc' id='sc70'>SC 70</a><a class='ref cscd' id='cscd70'>CSCD 70</a>ಅವರ ಶಿರವು ರಾಜನಿಗೆ ಮಾಡಿಸಿದ ಕಿರೀಟದಂತೆ ದುಂಡಾಗಿದೆ-ಇದು ಪೂಜ್ಯ ಗೌತಮರಲ್ಲಿನ ಮಹಾಪುರುಷ ಲಕ್ಷಣ82.</p>
    <p><a class='ref sc' id='sc71'>SC 71</a><a class='ref cscd' id='cscd71'>CSCD 71</a>ಪೂಜ್ಯ ಗೌತಮರು ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಹೊಂದಿದ್ದಾರೆ.</p>
    <p><a class='ref sc' id='sc72'>SC 72</a><a class='ref cscd' id='cscd72'>CSCD 72</a>5. ಅವರು ನಡೆಯುವಾಗ ಮೊದಲು ಬಲಗಾಲನ್ನಿಟ್ಟು</p>
    <p><a class='ref sc' id='sc73'>SC 73</a><a class='ref cscd' id='cscd73'>CSCD 73</a>ಮುಂದೆ ನಡೆಯುತ್ತಾರೆ. ಅವರು ಹೆಜ್ಜೆಯನ್ನು ಅತಿದೂರವೂ ಇಡುವುದಿಲ್ಲ, ಅತಿ ಹತ್ತಿರವೂ ಇಡುವುದಿಲ್ಲ.</p>
    <p><a class='ref sc' id='sc74'>SC 74</a><a class='ref cscd' id='cscd74'>CSCD 74</a>ಅವರು ಅತಿ ವೇಗವಾಗಿಯೂ ಅತಿ ನಿಧಾನವಾಗಿಯೂ ನಡೆಯುವುದಿಲ್ಲ.</p>
    <p><a class='ref sc' id='sc75'>SC 75</a><a class='ref cscd' id='cscd75'>CSCD 75</a>ಅವರು ಮಂಡಿಗಳನ್ನು ತಾಕಿಸಿಕೊಂಡು ನಡೆಯುವುದಿಲ್ಲ.</p>
    <p><a class='ref sc' id='sc76'>SC 76</a><a class='ref cscd' id='cscd76'>CSCD 76</a>ಅವರು ತೊಡೆಗಳನ್ನು ಎತ್ತಿ ಆಗಲಿ ಬಗ್ಗಿಸಿಯಾಗಲಿ ನಡೆಯುವುದಿಲ್ಲ ಅಥವಾ ಅವನ್ನು ಅಗಲಮಾಡಿ ನಡೆಯುವುದಿಲ್ಲ.</p>
    <p><a class='ref sc' id='sc77'>SC 77</a><a class='ref cscd' id='cscd77'>CSCD 77</a>ಅವರು ನಡೆದಾಡುವಾಗ ದೇಹದ ಕೆಳಭಾಗವು ಮಾತ್ರ ಅಲ್ಲಾಡುತ್ತದೆ ಮತ್ತು ಶ್ರಮಹಾಕಿ ನಡೆಯುವುದಿಲ್ಲ.</p>
    <p><a class='ref sc' id='sc78'>SC 78</a><a class='ref cscd' id='cscd78'>CSCD 78</a>ಅವರು ಪಕ್ಕಕ್ಕೆ ತಿರುಗಿ ನೋಡಬೇಕೆಂದರೆ ಇಡೀ ದೇಹವನ್ನು ತಿರುಗಿಸುತ್ತಾರೆ.</p>
    <p><a class='ref sc' id='sc79'>SC 79</a><a class='ref cscd' id='cscd79'>CSCD 79</a>ನಡೆಯುವಾಗ ಪೂರ್ತಿಯಾಗಿ ಮೇಲೆ ನೋಡುವುದಿಲ್ಲ ಅಥವಾ ಪೂರ್ತಿ ಅಧೋಮುಖರಾಗಿರುವುದಿಲ್ಲ.</p>
    <p><a class='ref sc' id='sc80'>SC 80</a><a class='ref cscd' id='cscd80'>CSCD 80</a>ಅಲ್ಲಿ ಇಲ್ಲಿ ನೋಡುತ್ತಾ ಅವರು ನಡೆಯುವುದಿಲ್ಲ. ಒಂದು ನೊಗದ ಉದ್ದದಷ್ಟು ಕಣ್ಣು ದೃಷ್ಟಿ ಇರುತ್ತದೆ; ಅದರ ನಂತರಕ್ಕೂ ಅವರ ಜ್ಞಾನ ಮತ್ತು ದರ್ಶನ ಅವಿಚ್ಛಿನ್ನವಾಗಿರುತ್ತದೆ.</p>
    <p><a class='ref sc' id='sc81'>SC 81</a><a class='ref cscd' id='cscd81'>CSCD 81</a>ಅವರು ಮನೆಯೊಳಗೆ ಹೋಗುವಾಗ ಅವರು ದೇಹವನ್ನು ಎತ್ತರಿಸುವುದಾಗಲಿ ಕುಗ್ಗಿಸುವುದಾಗಲಿ ಮಾಡುವುದಿಲ್ಲ.</p>
    <p><a class='ref sc' id='sc82'>SC 82</a><a class='ref cscd' id='cscd82'>CSCD 82</a>ಅವರು ತಮ್ಮ ಕುಳಿತ ಆಸನದಿಂದ ಪೂರ್ತಿ ತಿರುಗುವುದಾಗಲಿ ಸ್ವಲ್ಪ ತಿರುಗುವುದಾಗಲಿ ಮಾಡುವುದಿಲ್ಲ. ಅವರು ಆಸನದ ಮೇಲೆ ತಮ್ಮ ಕಾಯವನ್ನು ಧೊಪ್ಪೆಂದು ಹಾಕುವುದಿಲ್ಲ. ಅವರು ಮನೆಯೊಳಗೆ ಕುಳಿತಿರುವಾಗ ಕೈಗಳನ್ನು ಆಡಿಸುವುದಿಲ್ಲ, ಕಾಲುಗಳನ್ನು ಆಡಿಸುವುದಿಲ್ಲ.</p>
    <p><a class='ref sc' id='sc83'>SC 83</a><a class='ref cscd' id='cscd83'>CSCD 83</a>ಕುಳಿತುಕೊಳ್ಳುವಾಗ ಮಂಡಿಗಳನ್ನಾಗಲಿ ಹಿಮ್ಮಡಿಗಳನ್ನಾಗಿ ಅಡ್ಡ ಮಡಚುವುದಿಲ್ಲ.</p>
    <p><a class='ref sc' id='sc84'>SC 84</a><a class='ref cscd' id='cscd84'>CSCD 84</a>ಕುಳಿತಿರುವಾಗ ಕೈಯನ್ನು ಗದ್ದಕ್ಕೆ ಹಾಕುವುದಿಲ್ಲ.</p>
    <p><a class='ref sc' id='sc85'>SC 85</a><a class='ref cscd' id='cscd85'>CSCD 85</a>ಮನೆಯೊಳಗೆ ಕುಳಿತಿರುವಾಗ ಭಯಪಡುವುದಿಲ್ಲ, ಕಂಪಿಸುವುದಿಲ್ಲ, ನಡುಗುವುದಿಲ್ಲ, ಪರಿತಪಿಸುವುದಿಲ್ಲ. ಭಯರಹಿತನಾಗಿರುವಾಗ, ಅಕಂಪಿತನಾಗಿರುವಾಗ, ನಡುಗದಿರುವಾಗ, ಪರಿತಪಿಸದಿರುವಾಗ, ಅವರ ಕೂದಲು ಎದ್ದು ನಿಲ್ಲುವುದಿಲ್ಲ;</p>
    <p><a class='ref sc' id='sc86'>SC 86</a><a class='ref cscd' id='cscd86'>CSCD 86</a>ವಿವೇಕನಿರತನಾಗಿರುತ್ತಾರೆ.</p>
    <p><a class='ref sc' id='sc87'>SC 87</a><a class='ref cscd' id='cscd87'>CSCD 87</a>ಅವರು ಬವನಾಸಿಯಲ್ಲಿ ನೀರನ್ನು ಸ್ವೀಕರಿಸುವಾಗ ಬವನಾಸಿಯನ್ನು ಎತ್ತರಿಸುವುದಾಗಲಿ ಕೆಳಗಿಳಿಸುವುದಾಗಲಿ ಮಾಡುವುದಿಲ್ಲ, ಮುಂದಕ್ಕಾಗಲಿ, ಹಿಂದಕ್ಕಾಗಲಿ ತೆಗೆದುಕೊಳ್ಳುವುದಿಲ್ಲ.</p>
    <p><a class='ref sc' id='sc88'>SC 88</a><a class='ref cscd' id='cscd88'>CSCD 88</a>ಅವರು ತಮ್ಮ ಬವನಾಸಿಗೆ ತುಂಬ ಕಡಿಮೆಯಾಗಲಿ, ತುಂಬ ಹೆಚ್ಚಾಗಲಿ ನೀರನ್ನು ಪಡೆಯುವುದಿಲ್ಲ.</p>
    <p><a class='ref sc' id='sc89'>SC 89</a><a class='ref cscd' id='cscd89'>CSCD 89</a>ಅವರು ತಮ್ಮ ಬವನಾಸಿಯನ್ನು ತೊಳೆಯುವಾಗ ಬುಳುಬುಳು ಶಬ್ದ ಮಾಡುವುದಿಲ್ಲ. ಅವರು ಬವನಾಸಿಯನ್ನು ತಿರುಗಿಸದೆಯೇ ತೊಳೆಯುತ್ತಾರೆ. ಅವರು ತಮ್ಮ ಕೈ ತೊಳೆಯಲು ಬವನಾಸಿಯನ್ನು ನೆಲದಮೇಲೆ ಇಡುವುದಿಲ್ಲ; ಅವರು ಬವನಾಸಿಯನ್ನು ತೊಳೆದಾಗಲೇ ಕೈಯನ್ನು ತೊಳೆದಿರುತ್ತಾರೆ.</p>
    <p><a class='ref sc' id='sc90'>SC 90</a><a class='ref cscd' id='cscd90'>CSCD 90</a>ಅವರು ಬವನಾಸಿಗೆ ನೀರನ್ನು ತುಂಬ ಎತ್ತರದಿಂದಾಗಲಿ, ತೀರ ಕಡಿಮೆ ಎತ್ತರಿದಿಂದಾಗಲಿ ಹಾಕುವುದಿಲ್ಲ ಮತ್ತು ಬವನಾಸಿಯಿಂದ ನೀರನ್ನು ಹೊರಹಾಕುವುದಿಲ್ಲ.</p>
    <p><a class='ref sc' id='sc91'>SC 91</a><a class='ref cscd' id='cscd91'>CSCD 91</a>ಅವರು ಅನ್ನವನ್ನು ಸ್ವೀಕರಿಸುವಾಗ ಬವನಾಸಿಯನ್ನು ಎತ್ತರಿಸುವುದೂ ಇಲ್ಲ, ಕೆಳಕ್ಕೆ ತೆಗೆದುಕೊಳ್ಳುವುದೂ ಇಲ್ಲ; ಮುಂದಕ್ಕಾಗಲಿ, ಹಿಂದಕ್ಕಾಗಲಿ ಮಾಡುವುದಿಲ್ಲ.</p>
    <p><a class='ref sc' id='sc92'>SC 92</a><a class='ref cscd' id='cscd92'>CSCD 92</a>ಅವರು ಅತಿ ಕಡಿಮೆ ಅನ್ನವನ್ನಾಗಲಿ ಅಥವಾ ಅತಿಹೆಚ್ಚು ಅನ್ನವನ್ನಾಗಲಿ ಸ್ವೀಕರಿಸುವುದಿಲ್ಲ.</p>
    <p><a class='ref sc' id='sc93'>SC 93</a><a class='ref cscd' id='cscd93'>CSCD 93</a>ಆದರೂ ಸರಿಯಾದ ಪ್ರಮಾಣದ ವ್ಯಂಜನಗಳನ್ನು ಸ್ವೀಕರಿಸುತ್ತಾರೆ; ಒಂದು ತುತ್ತಿನಲ್ಲಿ ಸರಿ ಪರಿಪ್ರಮಾಣದ ವ್ಯಂಜನ ಸೇರಿಸುವುದನ್ನು ಅವರು ಮೀರುವುದಿಲ್ಲ.</p>
    <p><a class='ref sc' id='sc94'>SC 94</a><a class='ref cscd' id='cscd94'>CSCD 94</a>ಅವರು ಬಾಯಿಯೊಳಗೆ ಹಾಕಿಕೊಂಡ ತುತ್ತನ್ನು ಎರಡು ಮೂರುಸಾರಿ ಅಗೆದು ಆನಂತರ ನುಂಗುತ್ತಾರೆ.</p>
    <p><a class='ref sc' id='sc95'>SC 95</a><a class='ref cscd' id='cscd95'>CSCD 95</a>ಅವರ ಬಾಯೊಳಗೆ ಪ್ರತಿ ಅನ್ನದ ಅಗುಳು ಅಗೆಯದೆ ಒಳಗೆ ಹೋಗುವುದಿಲ್ಲ ಮತ್ತು ಒಂದು ಅಗುಳೂ ಬಾಯೊಳಗೆ ಉಳಿಯುವುದಿಲ್ಲ.</p>
    <p><a class='ref sc' id='sc96'>SC 96</a><a class='ref cscd' id='cscd96'>CSCD 96</a>ಆನಂತರವೇ ಇನ್ನೊಂದು ತುತ್ತನ್ನು ತೆಗೆದುಕೊಳ್ಳುವುದು.</p>
    <p><a class='ref sc' id='sc97'>SC 97</a><a class='ref cscd' id='cscd97'>CSCD 97</a>ಅವರು ಆಹಾರವನ್ನು ಅದರ ರುಚಿ ಅನುಭವಿಸಿಯೇ ತೆಗೆದುಕೊಳ್ಳುವುದು, ಆದರೆ ರಸರಾಗಕ್ಕೆ ಅಂಟಿಕೊಳ್ಳುವುದಿಲ್ಲ.</p>
    <p><a class='ref sc' id='sc98'>SC 98</a><a class='ref cscd' id='cscd98'>CSCD 98</a>ಅವರು ತೆಗೆದುಕೊಳ್ಳುವ ಆಹಾರವು ಎಂಟು ಅಂಶಗಳನ್ನೊಳಗೊಂಡಿರುತ್ತದೆ.</p>
    <p><a class='ref sc' id='sc99'>SC 99</a><a class='ref cscd' id='cscd99'>CSCD 99</a>ಅದು ಮೋಜಿಗಾಗಿ ಅಲ್ಲ, ಮತ್ತುಬರುವುದಕ್ಕಾಗಿ ಅಲ್ಲ, ದೇಹದ ಸೌಂದರ್ಯಕ್ಕಾಗಿಯಾಗಲಿ ವಿಭೂಷಣಕ್ಕಾಗಿಯಾಗಲಿ ಅಲ್ಲ, ಅದು ದೇಹದ ಇರುವಿಕೆಗಾಗಿ ಮತ್ತು ಮುಂದುವರಿಕೆಗಾಗಿ, ಹಿಂಸೆಯನ್ನು ಕೊನೆಗಾಣಿಸಲು ಬ್ರಹ್ಮಚರ್ಯ ಜೀವನಕ್ಕೆ ನೆರವಾಗಲು ಮತ್ತು ಹೀಗೆ ಭಾವಿಸುತ್ತಾರೆ; ನಾನು ಹೊಸ ವೇದನೆಗಳನ್ನು (ಭಾವನೆಗಳನ್ನು) ಹುಟ್ಟುಹಾಕದೆ ಹಳೆಯ ವೇದನೆಗಳನ್ನು ಮಟ್ಟಹಾಕಿ ಮತ್ತು ಆರೋಗ್ಯದಿಂದಿರುತ್ತೇನೆ ಮತ್ತು ಕಳಂಕರಹಿತವಾಗಿ ಹಾಗು ಸುಖವಾಗಿ ಬದುಕುತ್ತೇನೆ83.</p>
    <p><a class='ref sc' id='sc100'>SC 100</a><a class='ref cscd' id='cscd100'>CSCD 100</a>ಅವರು ಊಟ ಮಾಡಿ ಬವನಾಸಿಗೆ ನೀರು ಪಡೆದ ಮೇಲೆ, ಅವರು ಬವನಾಸಿಯನ್ನು ಮೇಲೆತ್ತುವುದಾಗಲಿ, ಕೆಳಗೆ ಮಾಡುವುದಾಗಲಿ; ಅದನ್ನು ಮುಂದಕ್ಕೆ ಮಾಡುವುದಾಗಲಿ ಹಿಂದಕ್ಕೆ ಮಾಡುವುದಾಗಲಿ ಮಾಡುವುದಿಲ್ಲ.</p>
    <p><a class='ref sc' id='sc101'>SC 101</a><a class='ref cscd' id='cscd101'>CSCD 101</a>ಅವರು ಬವನಾಸಿಗೆ ತುಂಬ ಹೆಚ್ಚು ನೀರನ್ನಾಗಲಿ ಕಡಿಮೆ ನೀರನ್ನಾಗಲಿ ತೆಗೆದುಕೊಳ್ಳುವುದಿಲ್ಲ.</p>
    <p><a class='ref sc' id='sc102'>SC 102</a><a class='ref cscd' id='cscd102'>CSCD 102</a>ಅವರು ಬುಳ ಬುಳ ಶಬ್ದಮಾಡದೆ ಬವನಾಸಿಯನ್ನು ತೊಳೆಯುತ್ತಾರೆ. ಅವರು ಬವನಾಸಿಯನ್ನು ತಿರುಗಿಸದೆಯೇ ತೊಳೆಯುತ್ತಾರೆ. ಅವರು ತಮ್ಮ ಕೈಯನ್ನು ತೊಳೆಯಲು ಬವನಾಸಿಯನ್ನು ನೆಲದಮೇಲೆ ಇಡುವುದಿಲ್ಲ. ಅವರು ಕೈ ತೊಳೆಯುತ್ತಿದ್ದಂತೆಯೇ ತಮ್ಮ ಬವನಾಸಿಯನ್ನು ತೊಳೆದಿರುತ್ತಾರೆ.</p>
    <p><a class='ref sc' id='sc103'>SC 103</a><a class='ref cscd' id='cscd103'>CSCD 103</a>ಅವರು ಬವನಾಸಿಗೆ ನೀರನ್ನು ಮೇಲಿನಿಂದ ಎತ್ತಿ ಹಾಕುವುದಾಗಲಿ ಅತಿ ಕೆಳಗಿನಿಂದಾಗಲಿ ಹಾಕುವುದಿಲ್ಲ ಮತ್ತು ಬವನಾಸಿಯಿಂದ ನೀರನ್ನು ಹೊರಹಾಕುವುದಿಲ್ಲ.</p>
    <p><a class='ref sc' id='sc104'>SC 104</a><a class='ref cscd' id='cscd104'>CSCD 104</a>ಅವರು ಊಟ ಮಾಡಿಯಾದ ಮೇಲೆ ಬವನಾಸಿಯನ್ನು ಅತಿ ದೂರವೂ ಅಲ್ಲದ ಅತಿ ಹತ್ತಿರವೂ ಅಲ್ಲದ ಅಂತರದಲ್ಲಿ ನೆಲದಮೇಲೆ ಇಡುತ್ತಾರೆ; ಬವನಾಸಿಯ ಬಗ್ಗೆ ಅಸಡ್ಡೆಯಾಗಲಿ ಅಥವಾ ಅದರ ಬಗ್ಗೆ ಅತಿ ಕಾಳಜಿಯಾಗಲಿ ಮಾಡುವುದಿಲ್ಲ.</p>
    <p><a class='ref sc' id='sc105'>SC 105</a><a class='ref cscd' id='cscd105'>CSCD 105</a>ಅವರು ಊಟ ಮಾಡಿದ ಮೇಲೆ ಕ್ಷಣಕಾಲ ಮೌನದಲ್ಲಿರುತ್ತಾರೆ. ಆದರೆ ಅನುಮೋದನೆ (ಸಣ್ಣ ಧಮ್ಮೋಪದೇಶ) ಯನ್ನು ನೀಡದೆ ಕಾಲವ್ಯಯ ಮಾಡುವುದಿಲ್ಲ84.</p>
    <p><a class='ref sc' id='sc106'>SC 106</a><a class='ref cscd' id='cscd106'>CSCD 106</a>ಅವರು ಊಟ ಮಾಡಿಯಾದ ಮೇಲೆ ಧಮ್ಮದೇಸನವನ್ನು (ಮಂಗಳವನ್ನು) ಕೊಡುವಾಗ ಊಟದ ಬಗ್ಗೆಯಾಗಲಿ ಅಥವಾ ಇನ್ನೊಂದು ಊಟದ ನಿರೀಕ್ಷೆಯಿಂದಾಗಲಿ ಮಾತನಾಡುವುದಿಲ್ಲ;</p>
    <p><a class='ref sc' id='sc107'>SC 107</a><a class='ref cscd' id='cscd107'>CSCD 107</a>ಅವರು ಅಲ್ಲಿರುವ ಜನರಿಗೆ ಕೇವಲ ಧಮ್ಮವನ್ನು ಬೋಧಿಸಿ ಅವರನ್ನು ಆ ದಿಕ್ಕಿನಲ್ಲಿ ಆಗ್ರಹಿಸುತ್ತಾರೆ, ಎಚ್ಚರಿಸುತ್ತಾರೆ ಮತ್ತು ಉತ್ಸಾಹಗೊಳಿಸುತ್ತಾರೆ.</p>
    <p><a class='ref sc' id='sc108'>SC 108</a><a class='ref cscd' id='cscd108'>CSCD 108</a>ಧಮ್ಮೋಪದೇಶವಾದ ಮೇಲೆ ತಮ್ಮ ಸ್ಥಾನದಿಂದ ಎದ್ದು ನಿರ್ಗಮಿಸುತ್ತಾರೆ.</p>
    <p><a class='ref sc' id='sc109'>SC 109</a><a class='ref cscd' id='cscd109'>CSCD 109</a>ಅವರು ತುಂಬಾ ವೇಗವಾಗಿಯಾಗಲಿ, ತುಂಬಾ ನಿಧಾನವಾಗಿಯಾಗಲಿ ನಡೆಯುವುದಿಲ್ಲ ಮತ್ತು ಇನ್ನೇನು ಹೋಗಿಬಿಡಬೇಕು ಎನ್ನುವಂತೆ ಎದ್ದು ಹೋಗುವುದಿಲ್ಲ.</p>
    <p><a class='ref sc' id='sc110'>SC 110</a><a class='ref cscd' id='cscd110'>CSCD 110</a>ಭಂತೆ, ಗೌತಮರು ಹೊದ್ದಿರುವ ಚೀವರವು ತುಂಬ ನೀಳವಾಗಲಿ ತುಂಬ ಗಿಡ್ಡಗಾಗಲಿ ಇಲ್ಲ. ಅವರ ದೇಹಕ್ಕೆ ಅದು ತುಂಬ ಬಿಗಿಯಾಗಲಿ ಅಥವಾ ತುಂಬಾ ಸಡಿಲವಾಗಲಿ ಇರುವುದಿಲ್ಲ;</p>
    <p><a class='ref sc' id='sc111'>SC 111</a><a class='ref cscd' id='cscd111'>CSCD 111</a>ಜೋರಾದ ಗಾಳಿ ಬಂದು ಅವರ ಚೀವರವನ್ನು ತೂರಿಕೊಂಡು ಹೋಗುವಂತೆ ಇರುವುದಿಲ್ಲ.</p>
    <p><a class='ref sc' id='sc112'>SC 112</a><a class='ref cscd' id='cscd112'>CSCD 112</a>ಧೂಳು ಕೊಳೆಗಳು ಅವರ ಕಾಯವನ್ನು ಮಲಿನ ಮಾಡುವುದಿಲ್ಲ.</p>
    <p><a class='ref sc' id='sc113'>SC 113</a><a class='ref cscd' id='cscd113'>CSCD 113</a>ಅವರು ತಮ್ಮ ಆರಾಮಕ್ಕೆ (ವಿಹಾರಕ್ಕೆ) ಹೋದರೆ ಅಲ್ಲಿ ಅವರಿಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತುಕೊಳ್ಳುತ್ತಾರೆ. ಕುಳಿತಮೇಲೆ ತಮ್ಮ ಕಾಲನ್ನು ತೊಳೆದುಕೊಳ್ಳುತ್ತಾರೆ.</p>
    <p><a class='ref sc' id='sc114'>SC 114</a><a class='ref cscd' id='cscd114'>CSCD 114</a>ಆದರೆ ಕಾಲನ್ನು ಒರೆಸಿಕೊಳ್ಳುವ ಬಗ್ಗೆ ಗಮನವಿಡುವುದಿಲ್ಲ.</p>
    <p><a class='ref sc' id='sc115'>SC 115</a><a class='ref cscd' id='cscd115'>CSCD 115</a>ಹೀಗೆ ಕಾಲುಗಳನ್ನು ತೊಳೆದಾದ ಮೇಲೆ ಸುಖಾಸನದಲ್ಲಿ ಕುಳಿತುಕೊಳ್ಳುತ್ತಾರೆ; ದೇಹವನ್ನು ನೇರಮಾಡಿಕೊಂಡು ಸತಿಯನ್ನು (ಎಚ್ಚರವನ್ನು) ಸಾಧಿಸಿಕೊಳ್ಳುತ್ತಾರೆ.</p>
    <p><a class='ref sc' id='sc116'>SC 116</a><a class='ref cscd' id='cscd116'>CSCD 116</a>ಅವರು ತಮ್ಮ ಬಾಧೆಗಳನ್ನಾಗಿ, ಬೇರೆಯವರ ಬಾಧೆಗಳನ್ನಾಗಲಿ ಅಥವಾ ಈ ಎರಡು ಬಾಧೆಗಳನ್ನಾಗಲಿ ಮನಸ್ಸಿಗೆ ಹಾಕಿಕೊಳ್ಳದೆ,</p>
    <p><a class='ref sc' id='sc117'>SC 117</a><a class='ref cscd' id='cscd117'>CSCD 117</a>ತಮ್ಮ ಚಿತ್ತವನ್ನು ತಮ್ಮ ಹಿತದ ಮೇಲೆ ಪರರ ಹಿತದ ಮೇಲೆ ಮತ್ತು ಈ ಈರ್ವರ ಹಿತದ ಮೇಲೆ ಅಷ್ಟೇ ಏಕೆ ಇಡೀ ಲೋಕದ ಹಿತದ ಮೇಲೆ ಕೇಂದ್ರೀಕರಿಸುತ್ತಾರೆ.</p>
    <p><a class='ref sc' id='sc118'>SC 118</a><a class='ref cscd' id='cscd118'>CSCD 118</a>ಅವರು ತಮ್ಮ ಆರಾಮಕ್ಕೆ ಹೋದಮೇಲೆ ಅಲ್ಲಿರುವ ಜನರಿಗೆ ಧಮ್ಮವನ್ನು ಬೋಧಿಸುತ್ತಾರೆ. ಅಲ್ಲಿರುವ ಜನರನ್ನು ತೆಗಳುವುದಾಗಲಿ, ಹೊಗಳುವುದಾಗಲಿ ಮಾಡುವುದಿಲ್ಲ;</p>
    <p><a class='ref sc' id='sc119'>SC 119</a><a class='ref cscd' id='cscd119'>CSCD 119</a>ಅವರಿಗೆ ಪರಿಶುದ್ಧವಾದ ಧಮ್ಮದಿಂದ ಉಪದೇಶಿಸುತ್ತಾರೆ, ಆಗ್ರಹಿಸುತ್ತಾರೆ, ಎಚ್ಚರಿಸುತ್ತಾರೆ ಮತ್ತು ಉತ್ಸಾಹಗೊಳಿಸುತ್ತಾರೆ.</p>
    <p><a class='ref sc' id='sc120'>SC 120</a><a class='ref cscd' id='cscd120'>CSCD 120</a>ಅವರ ಮುಖದಿಂದ ಹೊರಡುವ ವಾಣಿಯಲ್ಲಿ ಎಂಟು ಗುಣಗಳಿವೆ;</p>
    <p><a class='ref sc' id='sc121'>SC 121</a><a class='ref cscd' id='cscd121'>CSCD 121</a>ಅವು ವಿಶಿಷ್ಟ, ಸರಳ, ಮಂಜುಳ, ಶ್ರಾವ್ಯ, ರಿಂಗಣ, ಲಾಲಿತ್ಯ, ಗಂಭೀರ ಮತ್ತು ಮಧುರ.</p>
    <p><a class='ref sc' id='sc122'>SC 122</a><a class='ref cscd' id='cscd122'>CSCD 122</a>ಅವರ ವಾಣಿಯು ಸರಳವಾಗಿದ್ದು ಸಭಿಕರಿಗೆ ಕೇಳುವಂತಿದ್ದರೂ, ಅವರ ಮಾತುಗಳು ಸಭಿಕರಿಂದ ಆಚೆ ಹೋಗುವುದಿಲ್ಲ.</p>
    <p><a class='ref sc' id='sc123'>SC 123</a><a class='ref cscd' id='cscd123'>CSCD 123</a>ಜನರು ಬೋಧಿತರಾಗಿ, ಆಗ್ರಹಿತರಾದವರಾಗಿ, ಎಚ್ಚರಗೊಂಡವರಾಗಿ ಉತ್ತೇಜಿತರಾದಮೇಲೆ ಬೇರಾವುದನ್ನೂ ಯೊಚಿಸದೆ ಅವರು ತಮ್ಮ ಸ್ಥಾನಗಳಿಂದ ಎದ್ದು ಅವರನ್ನು ನೋಡುತ್ತಲೇ ನಿರ್ಗಮಿಸುತ್ತಾರೆ.</p>
    <p><a class='ref sc' id='sc124'>SC 124</a><a class='ref cscd' id='cscd124'>CSCD 124</a>ಮಾನ್ಯರೆ, ನಾವು ಪೂಜ್ಯ ಗೌತಮರು ನಡೆಯುವುದನ್ನು ನೋಡಿದ್ದೇವೆ, ಅವರು ನಿಂತಿರುವುದನ್ನು ನೋಡಿದ್ದೇವೆ, ಅವರು ಮನೆಯೊಳಗೆ ಪ್ರವೇಶಿಸುವುದನ್ನು ನೋಡಿದ್ದೇವೆ, ಅವರು ಮನೆಯೊಳಗೆ ಕುಳಿತು ಭುಂಜಿಸಿಯಾದ ಮೇಲೆ ಮೌನದಲ್ಲಿರುವುದನ್ನು ಕಂಡಿದ್ದೇವೆ, ಅವರು ಭುಂಜಿಸಿಯಾದಮೇಲೆ ಧಮ್ಮೋಪದೇಶವನ್ನು ನೀಡಿರುವುದನ್ನು ಕಂಡಿದ್ದೇವೆ, ಅವರು ತಮ್ಮ ವಿಹಾರಕ್ಕೆ ಮೌನದಲ್ಲಿ ಹೋಗುವುದನ್ನು ಕಂಡಿದ್ದೇವೆ. ಅವರು ವಿಹಾರದಲ್ಲಿ ಸಭಿಕರಿಗೆ ಧಮ್ಮೋಪದೇಶ ನೀಡುವುದನ್ನು ಕಂಡಿದ್ದೇವೆ.</p>
    <p><a class='ref sc' id='sc125'>SC 125</a><a class='ref cscd' id='cscd125'>CSCD 125</a>ಪೂಜ್ಯ ಗೌತಮರು ಇಂತಹವರು, ಅವರು ಹೀಗೆಯೇ ಮತ್ತು ಇದಕ್ಕಿಂತಲೂ ಮಿಗಿಲು85.</p>
    <p><a class='ref sc' id='sc126'>SC 126</a><a class='ref cscd' id='cscd126'>CSCD 126</a>6. ಹೀಗೆ ಹೇಳಿದ ಮೇಲೆ, ಬ್ರಾಹ್ಮಣ ಬ್ರಹ್ಮಾಯುವು ತನ್ನ ಆಸನದಿಂದ ಎದ್ದು ಮೇಲು ಹೊದಿಕೆಯನ್ನು ಒಂದು ಭುಜದ ಮೇಲೆ ಹಾಕಿಕೊಂಡು ಕೈಗಳನ್ನೆತ್ತಿ ಭಕ್ತಿಪೂರ್ವಕವಾಗಿ ಭಗವಾನರಿಗೆ ನಮಸ್ಕರಿಸಿ ಹೀಗೆ ಮೂರುಸಾರಿ ಉದ್ಗರಿಸಿದನು:</p>
    <p><a class='ref sc' id='sc127'>SC 127</a><a class='ref cscd' id='cscd127'>CSCD 127</a>ಭಗವಂತರೂ ಅರಹಂತರೂ ಆದ ಸಮ್ಮಾಸಂಬುದ್ಧರಿಗೆ ನಮಸ್ಕರಿಸುತ್ತೇನೆ.</p>
    <p><a class='ref sc' id='sc128'>SC 128</a><a class='ref cscd' id='cscd128'>CSCD 128</a>ಭಗವಂತರೂ ಅರಹಂತರೂ ಆದ ಸಮ್ಮಾಸಂಬುದ್ಧರಿಗೆ ನಮಸ್ಕರಿಸುತ್ತೇನೆ.</p>
    <p><a class='ref sc' id='sc129'>SC 129</a><a class='ref cscd' id='cscd129'>CSCD 129</a>ಭಗವಂತರೂ ಅರಹಂತರೂ ಆದ ಸಮ್ಮಾಸಂಬುದ್ಧರಿಗೆ ನಮಸ್ಕರಿಸುತ್ತೇನೆ.</p>
    <p><a class='ref sc' id='sc130'>SC 130</a><a class='ref cscd' id='cscd130'>CSCD 130</a>ಪ್ರಾಯಶಃ ಮುಂದೆ ಎಂದಾದರೊಮ್ಮೆ ನಾವು ಪೂಜ್ಯ ಗೌತಮರನ್ನು ಸಂದರ್ಶಿಸಬಹುದು. ಪ್ರಾಯಶಃ ಅವರೊಂದಿಗೆ ಒಂದಷ್ಟು ಸಂಭಾಷಿಸಬಹುದು.</p>
    <p><a class='ref sc' id='sc131'>SC 131</a><a class='ref cscd' id='cscd131'>CSCD 131</a>7. ನಂತರದಲ್ಲಿ ಭಗವಾನರು ಸಂಚರಿಸುತ್ತಾ ಮಿಥಿಲಾ ನಗರಕ್ಕೆ ಬಂದರು.</p>
    <p><a class='ref sc' id='sc132'>SC 132</a><a class='ref cscd' id='cscd132'>CSCD 132</a>ಅಲ್ಲಿ ಭಗವಾನರು ಮಘದೇವ ಆಂಬವನದಲ್ಲಿ ತಂಗಿದ್ದರು.</p>
    <p><a class='ref sc' id='sc133'>SC 133</a><a class='ref cscd' id='cscd133'>CSCD 133</a>ಮಿಥಿಲೆಯ ಬ್ರಾಹ್ಮಣ ಗೃಹಪತಿಗಳು ಹೀಗೆ ಕೇಳಲ್ಪಟ್ಟರು:</p>
    <p><a class='ref sc' id='sc134'>SC 134</a><a class='ref cscd' id='cscd134'>CSCD 134</a>ಶಾಕ್ಯಪುತ್ರರಾದ ಸಮಣ ಗೌತಮರು ಶಾಕ್ಯಕುಲದಿಂದ ಬಂದ ಪರಿಬ್ಬಾಜಕರು; ಅವರು ತಮ್ಮ ಐದುನೂರು ಜನ ಭಿಕ್ಖು ಸಂಘದೊಡನೆ ವಿದೇಹ ರಾಜ್ಯದಲ್ಲಿ ಸಂಚರಿಸುತ್ತಿದ್ದು ಈಗ ಮಿಥಿಲೆಗೆ ಬಂದು ಮಘದೇವ ಆಂಬವನದಲ್ಲಿ ತಂಗಿದ್ದಾರೆ.</p>
    <p><a class='ref sc' id='sc135'>SC 135</a><a class='ref cscd' id='cscd135'>CSCD 135</a>ಈಗ ಅವರ ಬಗ್ಗೆ ಒಳ್ಳೆಯ ವದಂತಿಯೊಂದು ಹಬ್ಬಿದ:</p>
    <p><a class='ref sc' id='sc136'>SC 136</a><a class='ref cscd' id='cscd136'>CSCD 136</a>ಭಗವಾನರು ಅರಹಂತರು, ಸಮ್ಮಾಸಂಬುದ್ಧರು, ವಿದ್ಯಾಚರಣ ಸಂಪನ್ನರು ಸುಗತರು ಲೋಕ ಜ್ಞಾನಿಗಳು, ವ್ಯಕ್ತಿಗಳನ್ನು ಪಳಗಿಸುವ ಅಸಮಾನ ಮಾರ್ಗದರ್ಶಿಗಳು. ದೇವತೆಗಳ ಹಾಗು ಮಾನವರ ಗುರುಗಳು, ಭಗವಂತರು ಮತ್ತು ಬುದ್ಧರು.</p>
    <p><a class='ref sc' id='sc137'>SC 137</a><a class='ref cscd' id='cscd137'>CSCD 137</a>ತಮ್ಮ ಸ್ವಯಂ ಅಭಿಜ್ಞಾನದಿಂದ ಈ ಲೋಕದ ದೇವತೆಗಳನ್ನು, ಮಾರರನ್ನು, ಬ್ರಹ್ಮರನ್ನು, ಸಮಣರನ್ನು ಬ್ರಾಹ್ಮಣರನ್ನು ಪ್ರಜೆಗಳನ್ನು ರಾಜರನ್ನು ಅರಿತಿದ್ದಾರೆ.</p>
    <p><a class='ref sc' id='sc138'>SC 138</a><a class='ref cscd' id='cscd138'>CSCD 138</a>ಯಾವ ಧರ್ಮವು ಆದಿಯಲ್ಲಿ ಮಧ್ಯದಲ್ಲಿ ಮತ್ತು ಅಂತ್ಯದಲ್ಲಿ ಕಲ್ಯಾಣದಿಂದ ಕೂಡಿದೆಯೋ ಅಂತಹ ಧರ್ಮವನ್ನು ಅರ್ಥ ವ್ಯಂಜನಗಳಿಂದ ಬೋಧಿಸಿ ಪರಿಪೂರ್ಣವೂ ಪರಿಶುದ್ಧವೂ ಆದ ಬ್ರಹ್ಮಚರ್ಯ (ಪವಿತ್ರ) ಜೀವನವನ್ನು ಪ್ರಕಾಶಿಸುವಂತವರು. ಈಗ ಅಂತಹ ಅರಹಂತರನ್ನು ನೋಡುವುದು ಒಳ್ಳೆಯದು.</p>
    <p><a class='ref sc' id='sc139'>SC 139</a><a class='ref cscd' id='cscd139'>CSCD 139</a>8. ಆಗ ಮಿಥಿಲೆಯ ಬ್ರಾಹ್ಮಣ ಗೃಹಸ್ಥರು ಭಗವಾನರನ್ನು ನೋಡಲು ಹೋದರು. ಕೆಲವರು ಭಗವಾನರಿಗೆ ಗೌರವವನ್ನು ಸಲ್ಲಿಸಿ ಒಂದೆಡೆ ಕುಳಿತರು; ಇನ್ನೂ ಕೆಲವರು ಸೌಹಾರ್ದದ ಮಾತುಗಳನ್ನು ಆಡಿ ಉಭಯ ಕುಶಲೋಪರಿಯ ನಂತರ ಒಂದೆಡೆ ಕುಳಿತರು; ಮತ್ತೆ ಕೆಲವರು ಭಗವಾನರತ್ತ ಎರಡು ಕೈಗಳನ್ನೆತ್ತಿ ಭಕ್ತಿಪೂರ್ವಕವಾಗಿ ನಮಿಸಿ ಬದಿಯಲ್ಲಿ ಕುಳಿತರು, ಕೆಲವರು ಭಗವಾನರಿಗೆ ತಮ್ಮ ನಾಮಗೋತ್ರಗಳನ್ನು ಘೋಷಿಸಿ ಕುಳಿತರು; ಇನ್ನು ಕೆಲವರು ಏನೂ ಮಾತನಾಡದೆ ಸುಮ್ಮನೆ ಕುಳಿತರು.</p>
    <p><a class='ref sc' id='sc140'>SC 140</a><a class='ref cscd' id='cscd140'>CSCD 140</a>9. ಆಗ ಬ್ರಾಹ್ಮಣ ಬ್ರಹ್ಮಾಯುವು ಹೀಗೆ ಕೇಳಲ್ಪಟ್ಟನು:</p>
    <p><a class='ref sc' id='sc141'>SC 141</a><a class='ref cscd' id='cscd141'>CSCD 141</a>ಶಾಕ್ಯಪುತ್ರರದ ಸಮಣ ಗೌತಮರು ಶಾಕ್ಯಕುಲದಿಂದ ಬಂದ ಪರಿಬ್ಬಾಜಕರು; ಅವರು ಮಿಥಿಲೆಗೆ ಬಂದು ಮಿಥಿಲೆಯ ಮಘದೇವ ಆಂಬವನದಲ್ಲಿ ತಂಗಿದ್ದಾರೆ.</p>
    <p><a class='ref sc' id='sc142'>SC 142</a><a class='ref cscd' id='cscd142'>CSCD 142</a>ಬ್ರಾಹ್ಮಣ ಬ್ರಹ್ಮಾಯುವು ತನ್ನ ಬಹುಸಂಖ್ಯೆಯ ಶಿಷ್ಯರೊಡನೆ ಮಘದೇವ ಆಂಬವನಕ್ಕೆ ಹೋದನು.</p>
    <p><a class='ref sc' id='sc143'>SC 143</a><a class='ref cscd' id='cscd143'>CSCD 143</a>ಆಂಬವನಕ್ಕೆ ಬಂದಾಗ ಅವನಿಗೆ ಈ ಆಲೋಚನೆ ಬಂದಿತು.</p>
    <p><a class='ref sc' id='sc144'>SC 144</a><a class='ref cscd' id='cscd144'>CSCD 144</a>ನಾನು ಯಾರೆಂದು ಹೇಳಿಕೊಳ್ಳದೆ ಸಮಣ ಗೌತಮರ ಬಳಿಗೆ ಹೋಗುವುದು ಸರಿಯಲ್ಲ.</p>
    <p><a class='ref sc' id='sc145'>SC 145</a><a class='ref cscd' id='cscd145'>CSCD 145</a>ಆಗ ಒಬ್ಬ ಬ್ರಾಹ್ಮಣ ಮಾಣವನಿಗೆ ಹೀಗೆ ಹೇಳಿದ:</p>
    <p><a class='ref sc' id='sc146'>SC 146</a><a class='ref cscd' id='cscd146'>CSCD 146</a>ಬ್ರಾಹ್ಮಣ ಮಾಣವ, ಬಾ, ಸಮಣ ಗೌತಮರ ಬಳಿಹೋಗಿ ನನ್ನ ಹೆಸರಿನಲ್ಲಿ ಕೇಳು, ಸಮಣ ಗೌತಮರು ಬಾಧೆಗಳಿಂದ, ಆತಂಕಗಳಿಂದ ಮುಕ್ತರಾಗಿದ್ದಾರೆಯೇ? ಅವರು ಆರೋಗ್ಯವಾಗಿ, ಸದೃಢವಾಗಿ ಅನುಕೂಲವಾಗಿ ಇದ್ದಾರೆಯೇ ಎಂದು</p>
    <p><a class='ref sc' id='sc147'>SC 147</a><a class='ref cscd' id='cscd147'>CSCD 147</a>ಹೀಗೆ ಕೇಳು:</p>
    <p><a class='ref sc' id='sc148'>SC 148</a><a class='ref cscd' id='cscd148'>CSCD 148</a>ಪೂಜ್ಯ ಗೌತಮರೆ, ಬ್ರಾಹ್ಮಣ ಬ್ರಹ್ಮಾಯುವು ಕೇಳುತ್ತಾರೆ ತಾವು ಬಾಧೆಗಳಿಂದ... ಅನುಕೂಲವಾಗಿ ಇದ್ದಾರೆಯೇ? ಮತ್ತೆ ಕೇಳು: ಪೂಜ್ಯ ಗೌತಮರೆ, ಬ್ರಾಹ್ಮಣ ಬ್ರಹ್ಮಾಯುವು ಜೀರ್ಣರಾಗಿ, ವೃದ್ಧರಾಗಿ, ವಯಸ್ಸಿನಿಂದ ಭಾರವಾಗಿ, ಬದುಕಿನ ಕೊನೆಯ ಹಂತಕ್ಕೆ ಬಂದಿದ್ದಾರೆ; ಅವರು ತಮ್ಮ ನೂರ ಇಪ್ಪತ್ತನೆಯ ವಯಸ್ಸಿನಲ್ಲಿ ಇದ್ದಾರೆ. ಅವರು ತ್ರಿವೇದ ಪಾರಂಗತರು, ಶಬ್ದ ಸಂಪತ್ತು ಪೂಜಾ ವಿಧಾನ, ಮುಖೋಚ್ಚಾರಿಕ ಧ್ವನಿಶಾಸ್ತ್ರ, ಶಬ್ದ ನಿಷ್ಪತ್ತಿ ಪ್ರವೀಣರು, ಇತಿಹಾಸದಲ್ಲಿ ಆಳವಾದ ಜ್ಞಾನವನ್ನು ಉಳ್ಳವರು. ಭಾಷಾಶಾಸ್ತ್ರ ಮತ್ತು ವ್ಯಾಕರಣದಲ್ಲಿ ಪಂಡಿತರು; ಲೋಕಾಯತವನ್ನು ಮತ್ತು ಮಹಾಪುರುಷ ಲಕ್ಷಣಗಳನ್ನು ಚೆನ್ನಾಗಿ ಅರಿತವರು. ಮಿಥಿಲೆಯಲ್ಲಿರುವ ಎಲ್ಲ ಬ್ರಾಹ್ಮಣ ಗೃಹಸ್ಥರ ಪೈಕಿ ಬ್ರಾಹ್ಮಣ ಬ್ರಹ್ಮಾಯುವು ಸಂಪತ್ತಿನಲ್ಲಿ ಮಂತ್ರ ಜ್ಞಾನದಲ್ಲಿ ವಯಸ್ಸಿನಲ್ಲಿ ಮತ್ತು ಕೀರ್ತಿಯಲ್ಲಿ ಅಗ್ರಗಣ್ಯರು.</p>
    <p><a class='ref sc' id='sc149'>SC 149</a><a class='ref cscd' id='cscd149'>CSCD 149</a>ಅವರು ಪೂಜ್ಯ ಗೌತಮರನ್ನು ದರ್ಶಿಸಲು ಇಚ್ಛಿಸುತ್ತಾರೆ.</p>
    <p><a class='ref sc' id='sc150'>SC 150</a><a class='ref cscd' id='cscd150'>CSCD 150</a>ಹಾಗೆಯೇ ಆಗಲಿ ಗುರುಗಳೇ ಎಂದು ಬ್ರಾಹ್ಮಣ ಮಾಣವನು ಉತ್ತರಿಸಿದ. ಅವನು ಭಗವಾನರ ಬಳಿಗೆ ಹೋಗಿ ಗೌರವವನ್ನು ಸಲ್ಲಿಸಿ ಉಭಯ ಕುಶಲೋಪರಿಯ ನಂತರ ಒಂದು ಪಕ್ಕದಲ್ಲಿ ನಿಂತು ತನ್ನ ಗುರುಗಳ ಸಂದೇಶವನ್ನು ಭಗವಾನರಿಗೆ ಮುಟ್ಟಿಸಿದನು.
      ಆಗ ಭಗವಾನರು ಹೇಳಿದರು:</p>
    <p><a class='ref sc' id='sc151'>SC 151</a><a class='ref cscd' id='cscd151'>CSCD 151</a>ಈಗ ಬ್ರಾಹ್ಮಣ ಬ್ರಹ್ಮಾಯುವಿಗೆ ಏನು ಮಾಡುವುದು ಸರಿ ಎನಿಸುತ್ತದೋ ಅದನ್ನು ಮಾಡಲಿ.</p>
    <p><a class='ref sc' id='sc152'>SC 152</a><a class='ref cscd' id='cscd152'>CSCD 152</a>ಆಗ ಬ್ರಾಹ್ಮಣ ಮಾಣವನು ಬ್ರಾಹ್ಮಣ ಬ್ರಹ್ಮಾಯು ಬಳಿಗೆ ಹೋಗಿ ಹೇಳಿದನು: ಸಮಣ ಗೌತಮರು ಅನುಮತಿಯನ್ನು ನೀಡಿದ್ದಾರೆ. ಗುರುಗಳೇ, ತಮಗೆ ಏನು ಮಾಡುವುದು ಸರಿ ಎನಿಸುತ್ತದೋ ಅದನ್ನು ಮಾಡಲು ಇದು ಸಮಯ.</p>
    <p><a class='ref sc' id='sc153'>SC 153</a><a class='ref cscd' id='cscd153'>CSCD 153</a>ಆದ್ದರಿಂದ ಬ್ರಾಹ್ಮಣ ಬ್ರಹ್ಮಾಯುವು ಭಗವಾನರ ಬಳಿಗೆ ಹೋದನು.</p>
    <p><a class='ref sc' id='sc154'>SC 154</a><a class='ref cscd' id='cscd154'>CSCD 154</a>ಅಲ್ಲಿದ್ದ ಸಭೆಯು ದೂರದಿಂದಲೇ ಇವನು ಬರುವುದನ್ನು ನೋಡಿದ ಕೂಡಲೇ ಪಂಡಿತನೂ ಪ್ರಖ್ಯಾತನೂ ಆದ ಬ್ರಹ್ಮಾಯುವಿಗೆ ದಾರಿ ಮಾಡಿಕೊಟ್ಟಿತು.</p>
    <p><a class='ref sc' id='sc155'>SC 155</a><a class='ref cscd' id='cscd155'>CSCD 155</a>ಆಗ ಬ್ರಾಹ್ಮಣ ಬ್ರಹ್ಮಾಯುವು ಸಭೆಗೆ ಹೇಳಿದನು:</p>
    <p><a class='ref sc' id='sc156'>SC 156</a><a class='ref cscd' id='cscd156'>CSCD 156</a>ಆಯಿತು, ಮಾನ್ಯರೆ,</p>
    <p><a class='ref sc' id='sc157'>SC 157</a><a class='ref cscd' id='cscd157'>CSCD 157</a>ಪ್ರತಿಯೊಬ್ಬರೂ ತಮ್ಮ ತಮ್ಮ ಸ್ಥಾನದಲ್ಲಿ ಕುಳಿತುಕೊಳ್ಳಿ.</p>
    <p><a class='ref sc' id='sc158'>SC 158</a><a class='ref cscd' id='cscd158'>CSCD 158</a>ನಾನು ಇಲ್ಲಿ ಸಮಣ ಗೌತಮರ ಪಕ್ಕದಲ್ಲಿ ಕುಳಿತುಕೊಳ್ಳುತ್ತೇನೆ.</p>
    <p><a class='ref sc' id='sc159'>SC 159</a><a class='ref cscd' id='cscd159'>CSCD 159</a>ಆಗ ಬ್ರಾಹ್ಮಣ ಬ್ರಹ್ಮಾಯುವು ಭಗವಾನರ ಬಳಿ ಹೋಗಿ ಗೌರವವನ್ನು ಸಲ್ಲಿಸಿ ಸೌಹಾರ್ದದ ಮಾತುಕತೆ ಉಭಯ ಕುಶಲೋಪರಿಯ ನಂತರ ಒಂದು ಪಕ್ಕದಲ್ಲಿ ಕುಳಿತು ಭಗವಾನರ ಕಾಯದ ಮೇಲೆ ಮಹಾಪುರುಷನ ಮೂವತ್ತೆರಡು ಲಕ್ಷಣಗಳನ್ನು ಕಾಣತೊಡಗಿದನು.</p>
    <p><a class='ref sc' id='sc160'>SC 160</a><a class='ref cscd' id='cscd160'>CSCD 160</a>ಅವನು ಹೆಚ್ಚು ಕಡಿಮೆ ಮೂವತ್ತೆರಡು ಲಕ್ಷಣಗಳ ಪೈಕಿ ಮೂವತ್ತು ಲಕ್ಷಣಗಳನ್ನು ಕಂಡನು;</p>
    <p><a class='ref sc' id='sc161'>SC 161</a><a class='ref cscd' id='cscd161'>CSCD 161</a>ಎರಡು ಲಕ್ಷಣಗಳಾದ ಗುಹ್ಯವಸ್ತುವು ಕೋಶದಿಂದ ಆವೃತವಾಗಿರುವುದು ಮತ್ತು ದೊಡ್ಡದಾದ ನಾಲಿಗೆ-ಇವುಗಳ ಬಗ್ಗೆ ಗೊತ್ತಾಗಲಿಲ್ಲ ಮತ್ತು ಏನು ಮಾಡಬೇಕೆಂದು ಹೊಳೆಯಲಿಲ್ಲ.</p>
    <p><a class='ref sc' id='sc162'>SC 162</a><a class='ref cscd' id='cscd162'>CSCD 162</a>ಆಗ ಬ್ರಾಹ್ಮಣ ಬ್ರಹ್ಮಾಯುವು ಭಗವಾನರನ್ನುದ್ದೇಶಿಸಿ ಈ ಕೆಳಗಿನಂತೆ ಗಾಥೆಗಳಲ್ಲಿ ಹೇಳಿದನು:</p>
    <p><a class='ref sc' id='sc163'>SC 163</a><a class='ref cscd' id='cscd163'>CSCD 163</a>ನಾನು ಯಾವ ಮಹಾಪುರುಷನ
      ಮೂವತ್ತೆರಡು ಲಕ್ಷಣಗಳನು ತಿಳಿದೆನೊ</p>
    <p><a class='ref sc' id='sc164'>SC 164</a><a class='ref cscd' id='cscd164'>CSCD 164</a>ಅವುಗಳಲ್ಲಿ ಇವೆರಡು ಲಕ್ಷಣಗಳನು
      ಗೌತಮನ ಕಾಯದಲಿ ಇನ್ನೂ ಕಾಣಲಿಲ್ಲ.</p>
    <p><a class='ref sc' id='sc165'>SC 165</a><a class='ref cscd' id='cscd165'>CSCD 165</a>ಯಾವ ಗುಹ್ಯವನು ವಸ್ತ್ರದಲಿ ಮುಚ್ಚಬೇಕೋ
      ಅದು ಕೋಶದಲಿ ಕವಿದಿದೆಯೇ, ನರೋತ್ತಮನೆ?</p>
    <p><a class='ref sc' id='sc166'>SC 166</a><a class='ref cscd' id='cscd166'>CSCD 166</a>ಯಾವ ಜಿವ್ಹಾ ಎಂಬುದನ್ನು ನಾರಿಯ ನಾಲಿಗೆಗೆ ಹೇಳುವವರೊ
      ಅದು ನರನಾದ ನಿನ್ನ ನಾಲಿಗೆಗೆ?!</p>
    <p><a class='ref sc' id='sc167'>SC 167</a><a class='ref cscd' id='cscd167'>CSCD 167</a>ನಿನ್ನ ನಾಲಿಗೆಯು ಉದ್ದವು
      ನಾವು ಅರಿತಂತೆ ನಿನ್ನ ಬಗೆಗಿನ ಪಾಠದಿಂದ?</p>
    <p><a class='ref sc' id='sc168'>SC 168</a><a class='ref cscd' id='cscd168'>CSCD 168</a>ಹೊರಚಾಚು ನಿನ್ನ ನಾಲಿಗೆಯನು
      ಪರಿಹರಿಸು ನಮ್ಮ ಸಂಶಯವನು ಓ ಮುನಿಯೇ.</p>
    <p><a class='ref sc' id='sc169'>SC 169</a><a class='ref cscd' id='cscd169'>CSCD 169</a>ಇಹದ ಧಮ್ಮ ಬದುಕಿಗಾಗಿ
      ಮುಂದಿನ ಜನ್ಮಗಳ ನೆಮ್ಮದಿಗಾಗಿ</p>
    <p><a class='ref sc' id='sc170'>SC 170</a><a class='ref cscd' id='cscd170'>CSCD 170</a>ಬಿನ್ನವಿಸಲು ಆಣತಿಯ ಬೇಡುವೆ ಈಗ
      ನಮ್ಮೊಂದಿಷ್ಟು ಆಕಾಂಕ್ಷೆಗಳ ಪೂರೈಸೆಂದು.</p>
    <p><a class='ref sc' id='sc171'>SC 171</a><a class='ref cscd' id='cscd171'>CSCD 171</a>11. ಆಗ ಭಗವಾನರಿಗೆ ಹೀಗೆ ಎನ್ನಿಸಿತು:</p>
    <p><a class='ref sc' id='sc172'>SC 172</a><a class='ref cscd' id='cscd172'>CSCD 172</a>ಈ ಬ್ರಾಹ್ಮಣ ಬ್ರಹ್ಮಾಯುವು ಮೂವತ್ತು ಲಕ್ಷಣಗಳನ್ನು ನನ್ನಲ್ಲಿ ಕಂಡಿದ್ದಾನೆ. ಗುಹ್ಯವಸ್ತುವು ಕೋಶದಿಂದ ಆವೃತವಾಗಿರುವುದು ಮತ್ತು ದೊಡ್ಡನಾಲಿಗೆ ಈ ಎರಡು ಲಕ್ಷಣಗಳ</p>
    <p><a class='ref sc' id='sc173'>SC 173</a><a class='ref cscd' id='cscd173'>CSCD 173</a>ಬಗ್ಗೆ ಅನುಮಾನ ಮತ್ತು ಅನಿಶ್ಚಯತೆ ಇದೆ, ಈ ಬಗ್ಗೆ ಏನು ಮಾಡಬೇಕೆಂದು ಅವನಿಗೆ ತೋಚುತ್ತಿಲ್ಲ.</p>
    <p><a class='ref sc' id='sc174'>SC 174</a><a class='ref cscd' id='cscd174'>CSCD 174</a>ಆಗ ಭಗವಾನರು ತಮ್ಮ ಅಸಾಮಾನ್ಯ ಶಕ್ತಿಯಿಂದ ಬ್ರಾಹ್ಮಣ ಬ್ರಹ್ಮಾಯುವಿಗೆ ತಮ್ಮ ಗುಹ್ಯವಸ್ತುವು ಕೋಶದಿಂದ ಆವೃತವಾಗಿರುವುದನ್ನು ನೋಡುವಂತೆ ಮಾಡಿದರು.</p>
    <p><a class='ref sc' id='sc175'>SC 175</a><a class='ref cscd' id='cscd175'>CSCD 175</a>ಆನಂತರದಲ್ಲಿ ಭಗವಾನರು ತಮ್ಮ ನಾಲಗೆಯನ್ನು ಚಾಚಿ ಎರಡೂ ಕಿವಿಗಳನ್ನು ಮತ್ತು ಮೂಗಿನ ಹೊರಳೆಗಳನ್ನು ನಂತರದಲ್ಲಿ ನಾಲಗೆಯಿಂದ ಇಡೀ ಹಣೆಯನ್ನೆ ಮುಟ್ಟಿಸಿದರು. ಹೀಗೆ ಹಲವಾರುಬಾರಿ ಮಾಡಿದರು.</p>
    <p><a class='ref sc' id='sc176'>SC 176</a><a class='ref cscd' id='cscd176'>CSCD 176</a>ಆಗ ಭಗವಾನರು ಬ್ರಾಹ್ಮಣ ಬ್ರಹ್ಮಾಯುವಿಗೆ ಈ ಕೆಳಗಿನ ಗಾಥೆಗಳಲ್ಲಿ ಉತ್ತರಿಸಿದರು:</p>
    <p><a class='ref sc' id='sc177'>SC 177</a><a class='ref cscd' id='cscd177'>CSCD 177</a>ಯಾವ ಮೂವತ್ತೆರಡು ಮಹಾಪುರುಷ ಲಕ್ಷಣಗಳನು ನೀತಿಳಿದಿರುವೆಯೊ</p>
    <p><a class='ref sc' id='sc178'>SC 178</a><a class='ref cscd' id='cscd178'>CSCD 178</a>ಇವೆಲ್ಲವನು ಕಾಣುವೆ ನೀನು ನನ್ನ ಕಾಯದಲಿ
      ಸಂಶಯಪಡದಿರು ಬ್ರಾಹ್ಮಣನೆ</p>
    <p><a class='ref sc' id='sc179'>SC 179</a><a class='ref cscd' id='cscd179'>CSCD 179</a>ಏನನರಿಯಬೇಕೋ ಅದನು ನೇರದಲಿ ಅರಿತಿದ್ದೇನೆ</p>
    <p><a class='ref sc' id='sc180'>SC 180</a><a class='ref cscd' id='cscd180'>CSCD 180</a>ಏನನು ಭಾವಿಸಲು ಬೇಕು ಅದನನುಭವಿಸಿದ್ದೇನೆ</p>
    <p><a class='ref sc' id='sc181'>SC 181</a><a class='ref cscd' id='cscd181'>CSCD 181</a>ಏನನು ತೊರೆಯಬೇಕು ಅದನು ತೊರೆದಿದ್ದೇನೆ</p>
    <p><a class='ref sc' id='sc182'>SC 182</a><a class='ref cscd' id='cscd182'>CSCD 182</a>ಆದ್ದರಿಂದ ಬ್ರಾಹ್ಮಣ, ನಾನು ಬುದ್ಧ86.</p>
    <p><a class='ref sc' id='sc183'>SC 183</a><a class='ref cscd' id='cscd183'>CSCD 183</a>ಇಹದ ಧಮ್ಮ ಬದುಕಿಗಾಗಿ</p>
    <p><a class='ref sc' id='sc184'>SC 184</a><a class='ref cscd' id='cscd184'>CSCD 184</a>ಮುಂದಿನ ಜನ್ಮಗಳ ನೆಮ್ಮದಿಗಾಗಿ</p>
    <p><a class='ref sc' id='sc185'>SC 185</a><a class='ref cscd' id='cscd185'>CSCD 185</a>ಬಿನ್ನವಿಸಲು ಅವಕಾಶವ ನೀಡಿರುವೆನೀಗ ಕೇಳು</p>
    <p><a class='ref sc' id='sc186'>SC 186</a><a class='ref cscd' id='cscd186'>CSCD 186</a>ನಿನ್ನದೇನಾದರೂ ಆಕಾಂಕ್ಷೆಗಳಿರಲು.</p>
    <p><a class='ref sc' id='sc187'>SC 187</a><a class='ref cscd' id='cscd187'>CSCD 187</a>12. ಆಗ ಬ್ರಾಹ್ಮಣ ಬ್ರಹ್ಮಾಯುವು ಹೀಗೆ ಆಲೋಚಿಸಿದ:</p>
    <p><a class='ref sc' id='sc188'>SC 188</a><a class='ref cscd' id='cscd188'>CSCD 188</a>ಸಮಣ ಗೌತಮರು ನನಗೆ ಅನುಮತಿಯನ್ನು ನೀಡಿದ್ದಾರೆ. ನಾನು ಈಗ ಯಾವುದರ ಬಗ್ಗೆ ಕೇಳಬೇಕು: ಈಗಿರುವ ಬದುಕಿನ ಒಳಿತಿನ ಬಗ್ಗೆ ಕೇಳಬೇಕೊ ಅಥವಾ ಮುಂದಿನ ಜೀವನದ್ದೊ? ಆನಂತರ ಯೋಚಿಸಿದ:</p>
    <p><a class='ref sc' id='sc189'>SC 189</a><a class='ref cscd' id='cscd189'>CSCD 189</a>ಈಗಿನ ಬದುಕಿನ ಕೌಶಲ್ಯವು ನನಗೆ ತಿಳಿದಿದೆ, ಜನರೂ ಕೂಡ ನನಗೆ ಈಗಿನ ಬದುಕಿನ ಒಳಿತಿನ ಬಗ್ಗೆಯೇ ಕೇಳುತ್ತಾರೆ.</p>
    <p><a class='ref sc' id='sc190'>SC 190</a><a class='ref cscd' id='cscd190'>CSCD 190</a>ಆದ್ದರಿಂದ ನಾನು ಮುಂದೆ ಬರುವ ಜನ್ಮಗಳ ಬಗೆಗಿನ ಒಳಿತಿನ ಬಗ್ಗೆ ಯಾಕೆ ಕೇಳಬಾರದು?</p>
    <p><a class='ref sc' id='sc191'>SC 191</a><a class='ref cscd' id='cscd191'>CSCD 191</a>ಆಗ ಅವನು ಭಗವಾನರನ್ನು ಈ ಕೆಳಗಿನ ಗಾಥೆಗಳ ಮೂಲಕ ಕೇಳಿದನು.</p>
    <p><a class='ref sc' id='sc192'>SC 192</a><a class='ref cscd' id='cscd192'>CSCD 192</a>ಒಬ್ಬನು ಬ್ರಾಹ್ಮಣನು ಹೇಗೆ ಆಗುತ್ತಾನೆ?</p>
    <p><a class='ref sc' id='sc193'>SC 193</a><a class='ref cscd' id='cscd193'>CSCD 193</a>ವೇದಗಳನ್ನು ಒಬ್ಬನು ಹೇಗೆ ಅರಿಯುತ್ತಾನೆ?87</p>
    <p><a class='ref sc' id='sc194'>SC 194</a><a class='ref cscd' id='cscd194'>CSCD 194</a>ತ್ರಿವೇದಗಳನ್ನು ಒಬ್ಬನು ಹೇಗೆ ಅರಿಯುತ್ತಾನೆ?</p>
    <p><a class='ref sc' id='sc195'>SC 195</a><a class='ref cscd' id='cscd195'>CSCD 195</a>ಒಬ್ಬನು ಜ್ಞಾನಿ ಹೇಗೆ ಆಗುತ್ತಾನೆ?</p>
    <p><a class='ref sc' id='sc196'>SC 196</a><a class='ref cscd' id='cscd196'>CSCD 196</a>ಒಬ್ಬನು ಅರಹಂತನು ಹೇಗೆ ಆಗುತ್ತಾನೆ?</p>
    <p><a class='ref sc' id='sc197'>SC 197</a><a class='ref cscd' id='cscd197'>CSCD 197</a></p>
    <p><a class='ref sc' id='sc198'>SC 198</a><a class='ref cscd' id='cscd198'>CSCD 198</a>ಒಬ್ಬನು ಮುನಿಯು ಹೇಗೆ ಆಗುತ್ತಾನೆ?</p>
    <p><a class='ref sc' id='sc199'>SC 199</a><a class='ref cscd' id='cscd199'>CSCD 199</a>ಒಬ್ಬನು ಬುದ್ಧನೆಂದು ಹೇಗೆ ಹೇಳಬಹುದು?88</p>
    <p><a class='ref sc' id='sc200'>SC 200</a><a class='ref cscd' id='cscd200'>CSCD 200</a>13. ಆಗ ಭಗವಾನರು ಗಾಥೆಗಳ ಮೂಲಕ ಹೀಗೆ ಉತ್ತರಿಸಿದರು:</p>
    <p><a class='ref sc' id='sc201'>SC 201</a><a class='ref cscd' id='cscd201'>CSCD 201</a>ಯಾರು ತನ್ನ ಪೂರ್ವಜನ್ಮಗಳನ್ನು ತಿಳಿದಿರುವನೊ</p>
    <p><a class='ref sc' id='sc202'>SC 202</a><a class='ref cscd' id='cscd202'>CSCD 202</a>ಯಾರು ಸ್ವರ್ಗ ನರಕ ಲೋಕಗಳನ್ನು ಕಂಡಿರುವನೋ</p>
    <p><a class='ref sc' id='sc203'>SC 203</a><a class='ref cscd' id='cscd203'>CSCD 203</a>ಜಾತಿಕ್ಷಯ ಸ್ಥಿತಿಯನು ತಲುಪಿರುವನೋ</p>
    <p><a class='ref sc' id='sc204'>SC 204</a><a class='ref cscd' id='cscd204'>CSCD 204</a>ಎಲ್ಲವನು ಅಭಿಜ್ಞಾನದಿಂದಲೇ ಅರಿತಿರುವ ಮುನಿಯೊ</p>
    <p><a class='ref sc' id='sc205'>SC 205</a><a class='ref cscd' id='cscd205'>CSCD 205</a>ಚಿತ್ತವಿಸುದ್ದಿಯನರಿತವನು</p>
    <p><a class='ref sc' id='sc206'>SC 206</a><a class='ref cscd' id='cscd206'>CSCD 206</a>ಎಲ್ಲ ರಾಗಗಳಿಂದ ಮುಕ್ತನಾದವನು</p>
    <p><a class='ref sc' id='sc207'>SC 207</a><a class='ref cscd' id='cscd207'>CSCD 207</a>ಹುಟ್ಟು ಸಾವುಗಳನು ತೊರೆದವನು</p>
    <p><a class='ref sc' id='sc208'>SC 208</a><a class='ref cscd' id='cscd208'>CSCD 208</a>ಕೇವಲ ಬ್ರಹ್ಮಚರ್ಯ ಪಾಲಿಸುವವನು</p>
    <p><a class='ref sc' id='sc209'>SC 209</a><a class='ref cscd' id='cscd209'>CSCD 209</a>ಎಲ್ಲವನು ಪಾರು ಮಾಡಿರುವವನು</p>
    <p><a class='ref sc' id='sc210'>SC 210</a><a class='ref cscd' id='cscd210'>CSCD 210</a>ಅಂತಹವನನು ಬುದ್ಧನೆಂದು ಕರೆವರು89.</p>
    <p><a class='ref sc' id='sc211'>SC 211</a><a class='ref cscd' id='cscd211'>CSCD 211</a>ಇದನ್ನು ಹೇಳಿದ ಮೇಲೆ, ಬ್ರಾಹ್ಮಣ ಬ್ರಹ್ಮಾಯುವು ತನ್ನ ಆಸನದಿಂದ ಎದ್ದು, ಮೇಲು ಹೊದಿಕೆಯನ್ನು ಭುಜದ ಮೇಲೆ ಹಾಕಿಕೊಂಡು ಭಗವಾನರ ಮೇಲೆ ತನ್ನ ತಲೆಯನ್ನಿರಿಸಿ, ಆ ಪಾದಗಳಿಗೆ ಮುತ್ತನ್ನಿಟ್ಟು ಕೈಗಳಿಂದ ಸವರಿ ತನ್ನ ಹೆಸರನ್ನು ಹೇಳುತ್ತಾ ಪೂಜ್ಯ ಗೌತಮರೆ,</p>
    <p><a class='ref sc' id='sc212'>SC 212</a><a class='ref cscd' id='cscd212'>CSCD 212</a>ನಾನು ಬ್ರಾಹ್ಮಣ ಬ್ರಹ್ಮಾಯುವು; ಪೂಜ್ಯ ಗೌತಮರೆ,</p>
    <p><a class='ref sc' id='sc213'>SC 213</a><a class='ref cscd' id='cscd213'>CSCD 213</a>ನಾನು ಬ್ರಾಹ್ಮಣ ಬ್ರಹ್ಮಾಯುವು.</p>
    <p><a class='ref sc' id='sc214'>SC 214</a><a class='ref cscd' id='cscd214'>CSCD 214</a>ಸಭೆಯಲ್ಲಿದ್ದವರಿಗೆ ಆಶ್ಚರ್ಯವೂ ಅದ್ಭುತವಾಗಿಯೂ ಕಂಡಿತು, ಅವರೆಲ್ಲ ಹೇಳಿದರು: ಇದು ನಿಜವಾಗಿಯೂ ಆಶ್ಚರ್ಯ ಮತ್ತು ಅದ್ಭುತ;</p>
    <p><a class='ref sc' id='sc215'>SC 215</a><a class='ref cscd' id='cscd215'>CSCD 215</a>ಸಮಣ ಗೌತಮರು ಪರಮಶಕ್ತಿಶಾಲಿಗಳು, ಮಹಾ ಜ್ಞಾನಿಯು ಮತ್ತು ಪ್ರಸಿದ್ಧನೂ ಆದ ಬ್ರಾಹ್ಮಣ ಬ್ರಹ್ಮಾಯುವು ಕೂಡ ವಿನಯವನ್ನು ಪ್ರಕಟಿಸುವಂತೆ ಮಾಡಿದರು.</p>
    <p><a class='ref sc' id='sc216'>SC 216</a><a class='ref cscd' id='cscd216'>CSCD 216</a>ಆಗ ಭಗವಾನರು ಬ್ರಾಹ್ಮಣ ಬ್ರಹ್ಮಾಯುವಿಗೆ ಹೀಗೆ ಹೇಳಿದರು:</p>
    <p><a class='ref sc' id='sc217'>SC 217</a><a class='ref cscd' id='cscd217'>CSCD 217</a>ಸಾಕು, ಬ್ರಾಹ್ಮಣ, ಮೇಲೇ ಏಳು; ನೀನಿನ್ನು ನಿನ್ನ ಆಸನದಲ್ಲಿ ಕುಳಿತುಕೋ, ನೀನು ನನ್ನ ಮೇಲೆ ಪೂರ್ಣ ಭರವಸೆಯನ್ನಿಟ್ಟಿರುವೆ.</p>
    <p><a class='ref sc' id='sc218'>SC 218</a><a class='ref cscd' id='cscd218'>CSCD 218</a>ಬ್ರಾಹ್ಮಣ ಬ್ರಹ್ಮಾಯುವು ಮೇಲೆದ್ದು ತನ್ನ ಆಸನಕ್ಕೆ ಬಂದು ಕುಳಿತನು.</p>
    <p><a class='ref sc' id='sc219'>SC 219</a><a class='ref cscd' id='cscd219'>CSCD 219</a>ಭಗವಾನರು ಒಂದೊಂದೇ ಉಪದೇಶವನ್ನು ಕ್ರಮವಾಗಿ</p>
    <p><a class='ref sc' id='sc220'>SC 220</a><a class='ref cscd' id='cscd220'>CSCD 220</a>ಅಂದರೆ ದಾನ-ಶೀಲ-ಸ್ವರ್ಗಗಳ ಮೇಲೆ ಧಮ್ಮೋಪದೇಶವನ್ನು ನೀಡಿ,</p>
    <p><a class='ref sc' id='sc221'>SC 221</a><a class='ref cscd' id='cscd221'>CSCD 221</a>ಇಂದ್ರಿಯ ಸುಖಭೋಗಗಳಲ್ಲಿರುವ ಅಪಾಯ, ಪತನ ಕ್ಲೇಶಗಳನ್ನು ಮತ್ತು ತ್ಯಾಗದಲ್ಲಿರುವ ಆನಂದವನ್ನು ವಿವರಿಸಿದರು.</p>
    <p><a class='ref sc' id='sc222'>SC 222</a><a class='ref cscd' id='cscd222'>CSCD 222</a>ಯಾವಾಗ ಬ್ರಾಹ್ಮಣ ಬ್ರಹ್ಮಾಯುವಿನ ಚಿತ್ತವು ಸಿದ್ಧವೂ, ಮುದವೂ ನೀವರಣರಹಿತವಾಗಿಯೂ, ಉತ್ಸಾಹಭರಿತವಾಗಿಯೂ ಪ್ರಸನ್ನವಾಗಿಯೂ ಇದೆಯೆಂದು ಭಗವಾನರಿಗೆ ಕಂಡುಬಂದಿತೋ ಆಗ ಅವರು ಬುದ್ಧರಿಗಷ್ಟೇ ನೀಡುವ ವಿಶೇಷ ಧಮ್ಮೋಪದೇಶವನ್ನು</p>
    <p><a class='ref sc' id='sc223'>SC 223</a><a class='ref cscd' id='cscd223'>CSCD 223</a>ದುಃಖ, ಸಮುದಯ, ನಿರೋಧ ಮತ್ತು ಮಾರ್ಗಗಳ ಬಗ್ಗೆ ಉಪದೇಶ ನೀಡಿದರು.</p>
    <p><a class='ref sc' id='sc224'>SC 224</a><a class='ref cscd' id='cscd224'>CSCD 224</a>ಶುದ್ಧವಾದ ಬಟ್ಟೆಯು ಕಲೆಗಳ ಸಮೇತ ಇರುವ ಬಣ್ಣವನ್ನೆಲ್ಲ ಹೇಗೆ ಏಕರೀತಿಯಲ್ಲಿ ತೊಡೆದುಹಾಕುತ್ತದೋ</p>
    <p><a class='ref sc' id='sc225'>SC 225</a><a class='ref cscd' id='cscd225'>CSCD 225</a>ಹಾಗೆ ಬ್ರಾಹ್ಮಣ ಬ್ರಹ್ಮಾಯು ಅಲ್ಲಿ ಕುಳಿತಿದ್ದಾಗ ಅವನಲ್ಲಿ ವಿರಜ ವಿಮಲವಾದ ಧಮ್ಮಚಕ್ಷುವು ಉದಯವಾಯಿತು.</p>
    <p><a class='ref sc' id='sc226'>SC 226</a><a class='ref cscd' id='cscd226'>CSCD 226</a>ಏನೆಲ್ಲವು ಉದಯವಾಗುವುದಕ್ಕೆ ಕಾರಣವಾಗಿದೆಯೋ ಅದು ನಿಂತು ಹೋಗುವುದಕ್ಕೂ (ನಿರೋಧ) ಕಾರಣವಾಗಿದೆ.</p>
    <p><a class='ref sc' id='sc227'>SC 227</a><a class='ref cscd' id='cscd227'>CSCD 227</a>ಆಗ ಬ್ರಾಹ್ಮಣ ಬ್ರಹ್ಮಾಯುವು ಧಮ್ಮವನ್ನು ನೋಡಿದನು, ಧಮ್ಮದಲ್ಲಿದ್ದನು, ಧಮ್ಮವನ್ನು ಅರಿತನು, ಧಮ್ಮದಾಳವನ್ನು ಅಳೆದನು; ಅವನು ಸಂಶಯವನ್ನು ದಾಟಿದನು, ಭ್ರಮೆಗಳಿಂದ ದೂರಹೋದನು, ನಿರ್ಭಯನಾದನು ಮತ್ತು ಗುರುಗಳ ಬೋಧನೆಯನ್ನು ಅರಿಯುವಲ್ಲಿ ನಿಷ್ಣಾತನಾದನು. ಆಗ ಅವನು ಭಗವಾನರಿಗೆ ಹೀಗೆ ಹೇಳಿದನು:</p>
    <p><a class='ref sc' id='sc228'>SC 228</a><a class='ref cscd' id='cscd228'>CSCD 228</a>ಅದ್ಭುತ, ಪೂಜ್ಯ ಗೌತಮರೆ, ಅದ್ಭುತ ಪೂಜ್ಯ ಗೌತಮರೆ!</p>
    <p><a class='ref sc' id='sc229'>SC 229</a><a class='ref cscd' id='cscd229'>CSCD 229</a>ಪೂಜ್ಯ ಗೌತಮರು ಮಗುಚಿ ಬಿದ್ದುದನ್ನು ಸರಿಯಾಗಿ ಇಡುವಂತೆ, ರಹಸ್ಯವಾದುದನ್ನು ಬಯಲು ಮಾಡಿದಂತೆ, ತಪ್ಪಿಹೋದ ದಾರಿಯನ್ನು ಒಬ್ಬನಿಗೆ ತೋರಿಸುವಂತೆ, ಕಣ್ಣಿದ್ದರೂ ಕತ್ತಲಲ್ಲಿ ಕಾಣದಿರುವಾಗ ದೀಪವೊಂದನ್ನು ಹಿಡಿದು ರೂಪಗಳನ್ನು ನೋಡಲು ಸಾಧ್ಯವಾಗುವಂತೆ ಧಮ್ಮವನ್ನು ವಿವಿಧ ಬಗೆಗಳಲ್ಲಿ ಸ್ಪಷ್ಟಪಡಸಿದ್ದಾರೆ.</p>
    <p><a class='ref sc' id='sc230'>SC 230</a><a class='ref cscd' id='cscd230'>CSCD 230</a>ನಾನು ಪೂಜ್ಯ ಗೌತಮರಿಗೆ ಶರಣು ಹೋಗುತ್ತೇನೆ ಮತ್ತು ಧಮ್ಮಕ್ಕೆ ಹಾಗು ಭಿಕ್ಖುಗಳ ಸಂಘಕ್ಕೆ ಶರಣು ಹೋಗುತ್ತೇನೆ. ನಾನು ಜೀವನಪರ್ಯಂತ ಅವರಿಗೆ ಉಪಾಸಕನಾಗಿ ಶರಣು ಹೋಗಿದ್ದೇನೆಂದು ಅವರು ನೆನಪಿಸಿಕೊಳ್ಳಲಿ.</p>
    <p><a class='ref sc' id='sc231'>SC 231</a><a class='ref cscd' id='cscd231'>CSCD 231</a>ಭಗವಾನರು ಮತ್ತು ಅವರ ಭಿಕ್ಖು ಸಂಘವು ನಾಳಿನ ಭೋಜನವನ್ನು ನನ್ನಿಂದ ಪಡೆಯುವುದಕ್ಕೆ ಸಮ್ಮತಿ ನೀಡಲಿ.</p>
    <p><a class='ref sc' id='sc232'>SC 232</a><a class='ref cscd' id='cscd232'>CSCD 232</a>ಭಗವಾನರು ಮೌನದಿಂದಲೇ ಸಮ್ಮತಿಸಿದರು.</p>
    <p><a class='ref sc' id='sc233'>SC 233</a><a class='ref cscd' id='cscd233'>CSCD 233</a>ಭಗವಾನರು ಸಮ್ಮತಿಸಿದ್ದಾರೆಂದು ಅರಿತು ಬ್ರಾಹ್ಮಣ ಬ್ರಹ್ಮಾಯುವು ತನ್ನ ಸ್ಥಾನದಿಂದ ಎದ್ದು ಭಗವಾನರಿಗೆ ವಂದಿಸಿ ಪ್ರದಕ್ಷಿಣೆ ಹಾಕಿ ನಿರ್ಗಮಿಸಿದನು.</p>
    <p><a class='ref sc' id='sc234'>SC 234</a><a class='ref cscd' id='cscd234'>CSCD 234</a>ರಾತ್ರಿ ಕಳೆದಮೇಲೆ ಬ್ರಾಹ್ಮಣ ಬ್ರಹ್ಮಾಯುವು ತನ್ನ ಮನೆಯಲ್ಲಿ ವಿವಿಧಬಗೆಯ ಭಕ್ಷ್ಯಗಳನ್ನು ತಯಾರು ಮಾಡಿಸಿ ಸಮಯವು ಆಯಿತೆಂದು ಭಗವಾನರಿಗೆ ಹೇಳಿದನು:</p>
    <p><a class='ref sc' id='sc235'>SC 235</a><a class='ref cscd' id='cscd235'>CSCD 235</a>ಸಮಯವಾಗಿದೆ, ಪೂಜ್ಯ ಗೌತಮರೆ, ಭೋಜನವು ಸಿದ್ಧವಾಗಿದೆ.</p>
    <p><a class='ref sc' id='sc236'>SC 236</a><a class='ref cscd' id='cscd236'>CSCD 236</a>15. ಅದು ಪೂವರ್ಾಹ್ನ ಸಮಯವಾಗಿದ್ದು ಭಗವಾನರು ಚೀವರವನ್ನು ಧರಿಸಿ ಪಿಂಡಪಾತ್ರೆಯನ್ನು ಹಿಡಿದು ಮೇಲು ಹೊದಿಕೆಯನ್ನು ತೆಗೆದುಕೊಂಡು ತನ್ನ ಭಿಕ್ಖು ಸಂಘದೊಡನೆ ಬ್ರಾಹ್ಮಣ ಬ್ರಹ್ಮಾಯುವಿನ ಮನೆಗೆ ಹೋಗಿ ಅಲ್ಲಿ ತಮಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತರು.</p>
    <p><a class='ref sc' id='sc237'>SC 237</a><a class='ref cscd' id='cscd237'>CSCD 237</a>ಹೀಗೆ ಒಂದು ವಾರದ ಕಾಲ ಬ್ರಾಹ್ಮಣ ಬ್ರಹ್ಮಾಯುವು ತಾನೇ ಕೈಯಿಂದ ಬುದ್ಧನ ಹಿರಿತನದಲ್ಲಿದ್ದ ಭಿಕ್ಖು ಸಂಘಕ್ಕೆ ವಿವಿಧಬಗೆಯ ಭಕ್ಷ್ಯ ಭೋಜ್ಯಗಳನ್ನು ಬಡಿಸಿ ತೃಪ್ತಿಪಡಿಸಿದನು.</p>
    <p><a class='ref sc' id='sc238'>SC 238</a><a class='ref cscd' id='cscd238'>CSCD 238</a>ಆ ಒಂದು ವಾರದ ಕೊನೆಯಲ್ಲಿ ಭಗವಾನರು ವಿದೇಹ ರಾಜ್ಯದಲ್ಲಿ ಸಂಚರಿಸಲು ತೆರಳಿದರು.</p>
    <p><a class='ref sc' id='sc239'>SC 239</a><a class='ref cscd' id='cscd239'>CSCD 239</a>ಭಗವಾನರು ನಿರ್ಗಮಿಸಿದ ಕೂಡಲೆ ಇತ್ತ ಬ್ರಾಹ್ಮಣ ಬ್ರಹ್ಮಾಯುವು ಕಾಲವಾದನು.</p>
    <p><a class='ref sc' id='sc240'>SC 240</a><a class='ref cscd' id='cscd240'>CSCD 240</a>ಸುಮಾರು ಜನ ಭಿಕ್ಖುಗಳು ಭಗವಾನರ ಬಳಿ ಹೋಗಿ ಗೌರವವನ್ನು ಸಲ್ಲಿಸಿದ ನಂತರ ಒಂದು ಬದಿಯಲ್ಲಿ ಕುಳಿತು ಹೇಳಿದರು:</p>
    <p><a class='ref sc' id='sc241'>SC 241</a><a class='ref cscd' id='cscd241'>CSCD 241</a>ಪೂಜ್ಯ ಭಂತೆ, ಬ್ರಾಹ್ಮಣ ಬ್ರಹ್ಮಾಯುವು ತೀರಿಹೋದನು.</p>
    <p><a class='ref sc' id='sc242'>SC 242</a><a class='ref cscd' id='cscd242'>CSCD 242</a>ಅವನು ಎಲ್ಲಿ ಸೇರಿದನು? ಅವನ ಮುಂದಿನ ಗತಿ ಏನು?</p>
    <p><a class='ref sc' id='sc243'>SC 243</a><a class='ref cscd' id='cscd243'>CSCD 243</a>ಭಿಕ್ಖುಗಳೇ, ಬ್ರಾಹ್ಮಣ ಬ್ರಹ್ಮಾಯುವು ಪಂಡಿತನು, ಅವನು ಧಮ್ಮದಲ್ಲಿದ್ದನು, ಅವನು ಧಮ್ಮವಿಮಶರ್ೆಯಲ್ಲಿ ನನ್ನನ್ನು ತೊಂದರೆಗೀಡುಮಾಡಲಿಲ್ಲ. ಓರಂಭಾಗೀಯ ಸಂಯೋಜನೆಗಳನ್ನು ನಾಶಗೊಳಿಸಿ ಅವನು ಓಪಪಾತಿಕವಾಗಿ ಪರಿಶುದ್ಧ ಲೋಕದಲ್ಲಿ ಕಾಣಿಸಿಕೊಂಡಿದ್ದಾನೆ ಮತ್ತು ಅಲ್ಲಿಂದಲೇ ಅವನು ನಿಬ್ಬಾಣವನ್ನು ಹೊಂದುತ್ತಾನೆ, ಈ ಲೋಕಕ್ಕೆ ಮರಳುವುದಿಲ್ಲ.</p>
    <p><a class='ref sc' id='sc244'>SC 244</a><a class='ref cscd' id='cscd244'>CSCD 244</a>ಭಗವಾನರು ಹೀಗೆ ನುಡಿದರು. ಸ್ಫೂರ್ತಿ ಪಡೆದ ಭಿಕ್ಖುಗಳು ಭಗವಾನರ ನುಡಿಗೆ ಆನಂದಗೊಂಡರು.</p>
    <h2>ಇಲ್ಲಿಗೆ ಬ್ರಹ್ಮಾಯು ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>