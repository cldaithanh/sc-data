<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 83: ಮಘದೇವ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn83' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ರಾಜವರ್ಗ</li>
      </ul>
      <h1 class='sutta-title'>83. ಮಘದೇವ ಸುತ್ತ</h1>
    </header>

    <h2>ಮಘದೇವ ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span>39 ಒಂದು ಸಮಯದಲ್ಲಿ ಭಗವಾನರು ಮಘದೇವ ಆಂಬವನದಲ್ಲಿ ವಾಸಿಸುತ್ತಿದ್ದರು40.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಭಗವಾನರು ಒಂದು ಜಾಗದಲ್ಲಿ ಸ್ಮಿತವದನರಾದರು. ಆಗ ಆಯುಷ್ಮಂತ ಆನಂದನಿಗೆ ಹೀಗೆ ಅನ್ನಿಸಿತು: ಏನು ಕಾರಣ, ಯಾವ ಉದ್ದೇಶಕ್ಕಾಗಿ ಭಗವಾನರು ಸ್ಮಿತವದನರಾದರು. ತಥಾಗತರು ವಿನಾಕಾರಣ ಸ್ಮಿತವದನ ರಾಗುವವರಲ್ಲವಲ್ಲ? ಆಯುಷ್ಮಂತ ಆನಂದನು ಚೀವರವನ್ನು ಸರಿಪಡಿಸಿಕೊಂಡು ಗೌರವಪೂರ್ವಕವಾಗಿ ಅಂಜಲಿಬದ್ಧನಾಗಿ ಪ್ರಣಾಮಗಳನ್ನು ಮಾಡಿ ಭಗವಾನರಿಗೆ ಹೀಗೆ ಕೇಳಿದನು: ಪೂಜ್ಯರೆ, ಏನು ಕಾರಣ ಮತ್ತು ಯಾವ ಉದ್ದೇಶಕ್ಕಾಗಿ ಭಗವಾನರು ಸ್ಮಿತವದನರಾದರು? ತಥಾಗತರು ಕಾರಣವಿಲ್ಲದೆ ಸ್ಮಿತವದನರಾಗುವವರಲ್ಲ.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಆನಂದ, ಒಮ್ಮೆ ಈ ಮಿಥಿಲಾದಲ್ಲಿ ಮಘದೇವ ಎನ್ನುವ ರಾಜನಿದ್ದ. ಸತ್ಯನಿಷ್ಠನಾದ ಆ ರಾಜ ಧಮ್ಮದಿಂದ ಆಳುತ್ತಿದ್ದ. ಆ ಮಹಾರಾಜ ಧರ್ಮಿಷ್ಟನೇ ಆಗಿದ್ದ41. ಅವನು ಬ್ರಾಹ್ಮಣರು, ಗೃಹಸ್ಥರು, ನಗರವಾಸಿಗಳು ಜನಪದರೊಂದಿಗೆ ಧಮ್ಮದಿಂದಲೇ ನಡೆದುಕೊಳ್ಳುತ್ತಿದ್ದ ಮತ್ತು ಉಪೋಸಥವನ್ನು ಪಕ್ಷದ ಹದಿನಾಲ್ಕು, ಹದಿನೈದು ಮತ್ತು ಎಂಟನೆಯ ದಿನದಂದು ಆಚರಿಸುತ್ತಿದ್ದ42.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಬಹಳ ವರ್ಷಗಳ, ಹಲವು ನೂರು ವರ್ಷಗಳ, ಹಲವು ಸಾವಿರ ವರ್ಷಗಳ ಕೊನೆಯಲ್ಲಿ ರಾಜ ಮಘದೇವನು ತನ್ನ ಕ್ಷೌರಿಕನಿಗೆ ಹೀಗೆ ಹೇಳಿದನು: ನನ್ನ ಪ್ರೀತಿಯ ಕಪ್ಪಕನೆ, ನನ್ನ ತಲೆಯ ಮೇಲೆ ಎಂದಾದರೂ ಬಿಳಿ ಕೂದಲು ಬೆಳೆದಿದ್ದು ಕಂಡುಬಂದರೆ ನನಗೆ ಹೇಳು. ಹಾಗೆಯೇ ಆಗಲಿ ಸ್ವಾಮಿ ಎಂದು ಉತ್ತರಿಸಿದನು. ಆನಂತರ ಬಹಳ ವರ್ಷಗಳ ನಂತರದಲ್ಲಿ ಹಲವು ನೂರು ವರ್ಷಗಳು, ಹಲವು ಸಹಸ್ರ ವರ್ಷಗಳ ನಂತರದಲ್ಲಿ ಕ್ಷೌರಿಕನು ರಾಜ ಮಘದೇವನ ತಲೆಯಲ್ಲಿ ಬಿಳಿಯ ಕೂದಲು ಬೆಳೆದಿರುವುದನ್ನು ಕಂಡನು43. ಹೀಗೆ ನೋಡಿದ ಮೇಲೆ ರಾಜನಿಗೆ ಹೇಳಿದನು: ಮಹಾಸ್ವಾಮಿ, ದೇವಲೋಕದ ದೇವದೂತರು ಕಾಣುತ್ತಿದ್ದಾರೆ. ತಮ್ಮ ಶಿರಸ್ಸಿನಲ್ಲಿ ಬಿಳಿ ಕೂದಲು ಬೆಳೆಯುತ್ತಿರುವುದು ಕಂಡುಬರುತ್ತಿದೆ. ಆಯ್ತು, ನನ್ನ ಪ್ರಿಯ ಕಪ್ಪಕ, ಅವನ್ನು ಎಚ್ಚರದಿಂದ ಇಕ್ಕಳದಲ್ಲಿ ಎಳೆದುಬಿಡು ಮತ್ತು ಅವನ್ನು ನನ್ನ ಅಂಗೈಯಲ್ಲಿ ಹಾಕು. ಹಾಗೆಯೇ ಆಗಲಿ, ಮಹಾಸ್ವಾಮಿ ಎಂದು ನಯವಾದ ಇಕ್ಕಳದಿಂದ ಬಿಳಿಯ ಕೂದಲುಗಳನ್ನು ಕಿತ್ತು ಅವನ್ನು ರಾಜನ ಅಂಗೈಯಲ್ಲಿ ಹಾಕಿದನು.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>2. ನಂತರದಲ್ಲಿ ರಾಜ ಮಘದೇವನು ಕಪ್ಪಕನಿಗೆ ಅತ್ಯುತ್ತಮವಾದ ಗ್ರಾಮವೊಂದನ್ನು ನೀಡಿ ತನ್ನ ಹಿರಿಯ ಮಗ ರಾಜಕುಮಾರನನ್ನು ಕರೆದು ಹೇಳಿದನು: ಪ್ರಿಯ ರಾಜಕುಮಾರನೆ, ದೇವದೂತರು ಕಾಣಿಸಿಕೊಂಡಿದ್ದಾರೆ. ನನ್ನ ತಲೆಯಲ್ಲಿ ಬಿಳಿ ಕೂದಲುಗಳು ಕಾಣಿಸಿಕೊಳ್ಳುತ್ತಿವೆ. ನಾನು ಇಂದ್ರಿಯ ಸುಖಭೋಗಗಳನ್ನು ಅನುಭವಿಸಿದ್ದೇನೆ. ನಾನಿನ್ನು ದಿವ್ಯ ಸುಖಭೋಗಗಳನ್ನು ಅರಸುವ ಕಾಲ ಬಂದಿದೆ. ಬಾ, ರಾಜಕುಮಾರ, ಈ ರಾಜ್ಯಭಾರವನ್ನು ಕೈಗೆ ತೆಗೆದುಕೋ. ನಾನು ತಲೆಗೂದಲನ್ನು, ಗಡ್ಡವನ್ನು ತೆಗೆದು ಕಾಷಾಯ ವಸ್ತ್ರವನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗುತ್ತೇನೆ ಮತ್ತು ನನ್ನ ಪ್ರಿಯ ರಾಜಕುಮಾರ ನೀನು ಕೂಡ ಯಾವಾಗ ನಿನ್ನ ತಲೆಯ ಮೇಲೆ ಬಿಳಿ ಕೂದಲು ಬರುವುದು ಕಂಡುಬರುವುದೋ, ಆಗ ನೀನು ಅತ್ಯುತ್ತಮ ಗ್ರಾಮವೊಂದನ್ನು ಕಪ್ಪಕನಿಗೆ ದಾನ ಮಾಡಿ, ನಿನ್ನ ಹಿರಿಯ ಕುವರ ರಾಜಕುಮಾರನಿಗೆ ಸೂಕ್ತ ಸೂಚನೆಗಳನ್ನು ನೀಡಿ ರಾಜ್ಯವನ್ನು ಬಿಟ್ಟು ಕೊಟ್ಟು ತಲೆಗೂದಲು ಗಡ್ಡಗಳನ್ನು ತೆಗೆದು ನೀನೂ ಮನೆಯನ್ನು ತೊರೆದು ಪಬ್ಬಜಿತನಾಗಬೇಕು. ಈ ಕಲ್ಯಾಣ ಪರಂಪರೆಯನ್ನು ನಾನು ಉಳಿಸಿಕೊಂಡು ಬಂದಂತೆ, ನೀನೂ ಉಳಿಸಿಕೊಂಡು ಹೋಗಬೇಕು. ನೀನೇ ಕೊನೆಯವನಾಗಬಾರದು. ಪ್ರಿಯ ರಾಜಕುಮಾರನೆ, ಇಬ್ಬರು ವರ್ತಮಾನದಲ್ಲಿ ಬದುಕಿದ್ದರೆ, ಯಾರಿಂದ ಈ ಕಲ್ಯಾಣ ಪರಂಪರೆಯ ಭಂಗವಾಗುತ್ತದೊ ಅವನೇ ಅವರಲ್ಲಿ ಈ ಕಲ್ಯಾಣ ಪರಂಪರೆಯ ಕೊನೆಯ ವ್ಯಕ್ತಿಯಾಗುತ್ತಾನೆ. ಆದ್ದರಿಂದ ನನ್ನ ಪ್ರೀತಿಯ ರಾಜಕುಮಾರ, ನಾನು ನಿನಗೆ ಹೇಳುತ್ತಿದ್ದೇನೆ: ನಾನೇ ಪ್ರತಿಷ್ಠಾಪಿಸಿದ ಈ ಪರಂಪರೆಯ ಕೊನೆಯ ವ್ಯಕ್ತಿ ನೀನಾಗಬೇಡ!</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಆನಂತರದಲ್ಲಿ ರಾಜನು ಅತ್ಯುತ್ತಮ ಗ್ರಾಮವೊಂದನ್ನು ಕಪ್ಪಕನಿಗೆ ದಾನಮಾಡಿ, ತನ್ನ ಹಿರಿಯ ಮಗ ರಾಜಕುಮಾರನಿಗೆ ರಾಜ್ಯಭಾರದ ಬಗ್ಗೆ ಎಚ್ಚರದ ಮಾತುಗಳನ್ನು ಈ ಮಘಾದೇವ ಆಂಬವನದಲ್ಲಿ ಹೇಳಿ, ತಲೆಗೂದಲು, ಗಡ್ಡಗಳನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾದ.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಅವನು ಮೈತ್ರಿ ಸಹಿತವಾದ ಚಿತ್ತದಿಂದ ಒಂದು ದಿಕ್ಕನ್ನು ಪೂರ್ತಿಯಾಗಿ ಆವರಿಸಿ ಅಲ್ಲಿಯೇ ನೆಲೆಗೊಂಡನು; ಹಾಗೆಯೇ ಎರಡನೇ ದಿಕ್ಕಿನಲ್ಲಿ, ಮೂರನೇ ದಿಕ್ಕಿನಲ್ಲಿ ಮತ್ತು ನಾಲ್ಕನೇ ದಿಕ್ಕಿನಲ್ಲಿ; ಅಂತೆಯೇ ಮೇಲೆ, ಕೆಳಗೆ, ಸುತ್ತಮುತ್ತಲೂ, ಎಲ್ಲೆಲ್ಲೂ ಎಲ್ಲರಿಗೂ ಮತ್ತು ತಾನೂ ಸೇರಿದಂತೆ ಇಡೀ ಜಗತ್ತನ್ನೆಲ್ಲ ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ, ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣವಾದ ಮೈತ್ರಿಯಿಂದ ತುಂಬಿ ನೆಲೆಗೊಂಡನು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಅವನು ಕರುಣಾ ಸಹಿತವಾದ ಚಿತ್ತದಿಂದ ಒಂದು ದಿಕ್ಕನ್ನು ಪೂರ್ತಿಯಾಗಿ ಆವರಿಸಿ... ಮುದಿತ (ಆನಂದ) ಸಹಿತವಾದ ಚಿತ್ತದಿಂದ... ಸಮಚಿತ್ತತೆಯಿಂದ... ಹಾಗೆಯೇ ಎರಡನೇ ದಿಕ್ಕಿನಲ್ಲಿ, ಮೂರನೇ ದಿಕ್ಕಿನಲ್ಲಿ ಮತ್ತು ನಾಲ್ಕನೇ ದಿಕ್ಕಿನಲ್ಲಿ; ಅಂತೆಯೇ ಮೇಲೆ, ಕೆಳಗೆ, ಸುತ್ತಮುತ್ತಲೂ ಎಲ್ಲೆಲ್ಲೂ ಎಲ್ಲರಿಗೂ ಮತ್ತು ತಾನೂ ಸೇರಿದಂತೆ ಇಡೀ ಜಗತ್ತನ್ನೆಲ್ಲ ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣದ ಸಮಚಿತ್ತತೆಯಿಂದ ತುಂಬಿ ನೆಲೆಗೊಂಡನು.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>3. ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜ ಮಘದೇವನು ಆಟ-ಪಾಠಗಳಲ್ಲಿ ಕಳೆದು. ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಯುವರಾಜನಾಗಿ, ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜನಾಗಿ ಆಳಿದನು; ತಲೆಗೂದಲು ಗಡ್ಡಗಳನ್ನು ತೆಗೆದು ಕಾಷಾಯವಸ್ತ್ರ ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗಿ ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಈ ಮಘದೇವ ಆಂಬವನದಲ್ಲಿಯೇ ಪವಿತ್ರ ಜೀವನವನ್ನು ನಡೆಸಿದನು. ಆನಂತರದಲ್ಲಿ ನಾಲ್ಕು ಬ್ರಹ್ಮ ವಿಹಾರಗಳನ್ನು ಸಾಧಿಸಿಕೊಂಡು ಸತ್ತನಂತರ ಈ ಕಾಯವನ್ನು ತೊರೆದು ಬ್ರಹ್ಮಲೋಕಕ್ಕೆ ಹೋದನು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>4. ಬಹಳ ವರ್ಷಗಳ, ಹಲವು ನೂರು ವರ್ಷಗಳ, ಹಲವು ಸಾವಿರ ವರ್ಷಗಳ ಕೊನೆಯಲ್ಲಿ ರಾಜ ಮಘದೇವನ ಮಗನು ತನ್ನ ಕ್ಷೌರಿಕನಿಗೆ ಹೀಗೆ ಹೇಳಿದನು: ನನ್ನ ಪ್ರೀತಿಯ ಕಪ್ಪಕನೆ, ನನ್ನ ತಲೆಯ ಮೇಲೆ ಎಂದಾದರೂ ಬಿಳಿ ಕೂದಲು ಬೆಳೆದಿದ್ದು ಕಂಡುಬಂದರೆ ನನಗೆ ಹೇಳು. ಹಾಗೆಯೇ ಆಗಲಿ ಸ್ವಾಮಿ ಎಂದು ಉತ್ತರಿಸಿದನು. ಆನಂತರ ಬಹಳ ವರ್ಷಗಳ ನಂತರದಲ್ಲಿ ಹಲವು ನೂರು ವರ್ಷಗಳು, ಹಲವು ಸಹಸ್ರ ವರ್ಷಗಳ ನಂತರದಲ್ಲಿ ಕ್ಷೌರಿಕನು ರಾಜ ಮಘದೇವನ ಮಗನ ತಲೆಯಲ್ಲಿ ಬಿಳಿಯ ಕೂದಲು ಬೆಳೆದಿರುವುದನ್ನು ಕಂಡನು. ಹೀಗೆ ನೋಡಿದ ಮೇಲೆ ರಾಜನಿಗೆ ಹೇಳಿದನು: ಮಹಾಸ್ವಾಮಿ, ದೇವಲೋಕದ ದೇವದೂತರು ಕಾಣುತ್ತಿದ್ದಾರೆ. ತಮ್ಮ ಶಿರಸ್ಸಿನಲ್ಲಿ ಬಿಳಿ ಕೂದಲು ಬೆಳೆಯುತ್ತಿರುವುದು ಕಂಡುಬರುತ್ತಿದೆ. ಆಯ್ತು, ನನ್ನ ಪ್ರಿಯ ಕಪ್ಪಕ, ಅವನ್ನು ಎಚ್ಚರದಿಂದ ಇಕ್ಕಳದಲ್ಲಿ ಎಳೆದುಬಿಡು ಮತ್ತು ಅವನ್ನು ನನ್ನ ಅಂಗೈಯಲ್ಲಿ ಹಾಕು. ಹಾಗೆಯೇ ಆಗಲಿ, ಮಹಾಸ್ವಾಮಿ ಎಂದು ನಯವಾದ ಇಕ್ಕಳದಿಂದ ಬಿಳಿಯ ಕೂದಲುಗಳನ್ನು ಕಿತ್ತು ಅವನ್ನು ರಾಜನ ಅಂಗೈಯಲ್ಲಿ ಹಾಕಿದನು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ನಂತರದಲ್ಲಿ ರಾಜ ಮಘದೇವನ ಮಗನು ಕಪ್ಪಕನಿಗೆ ಅತ್ಯುತ್ತಮವಾದ ಗ್ರಾಮವೊಂದನ್ನು ನೀಡಿ ತನ್ನ ಹಿರಿಯ ಮಗ ರಾಜಕುಮಾರನನ್ನು ಕರೆದು ಹೇಳಿದನು: ಪ್ರಿಯ ರಾಜಕುಮಾರನೆ, ದೇವದೂತರು ಕಾಣಿಸಿಕೊಂಡಿದ್ದಾರೆ. ನನ್ನ ತಲೆಯಲ್ಲಿ ಬಿಳಿ ಕೂದಲುಗಳು ಕಾಣಿಸಿಕೊಳ್ಳುತ್ತಿವೆ. ನಾನು ಇಂದ್ರಿಯ ಸುಖಭೋಗಗಳನ್ನು ಅನುಭವಿಸಿದ್ದೇನೆ. ನಾನಿನ್ನು ದಿವ್ಯ ಸುಖಭೋಗಗಳನ್ನು ಅರಸುವ ಕಾಲ ಬಂದಿದೆ. ಬಾ, ರಾಜಕುಮಾರ, ಈ ರಾಜ್ಯಭಾರವನ್ನು ಕೈಗೆ ತೆಗೆದುಕೋ. ನಾನು ತಲೆಗೂದಲು ಗಡ್ಡವನ್ನು ತೆಗೆದು ಕಾಷಾಯ ವಸ್ತ್ರವನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗುತ್ತೇನೆ ಮತ್ತು ನನ್ನ ಪ್ರಿಯ ರಾಜಕುಮಾರ ನೀನು ಕೂಡ ಯಾವಾಗ ನಿನ್ನ ತಲೆಯ ಮೇಲೆ ಬಿಳಿ ಕೂದಲು ಬರುವುದು ಕಂಡುಬರುವುದೋ, ಆಗ ನೀನು ಅತ್ಯುತ್ತಮ ಗ್ರಾಮವೊಂದನ್ನು ಕಪ್ಪಕನಿಗೆ ದಾನ ಮಾಡಿ, ನಿನ್ನ ಹಿರಿಯ ಕುವರ ರಾಜಕುಮಾರನಿಗೆ ಸೂಕ್ತ ಸೂಚನೆಗಳನ್ನು ನೀಡಿ ರಾಜ್ಯವನ್ನು ಬಿಟ್ಟು ಕೊಟ್ಟು ತಲೆಗೂದಲು ಗಡ್ಡಗಳನ್ನು ತೆಗೆದು ನೀನೂ ಮನೆಯನ್ನು ತೊರೆದು ಪಬ್ಬಜಿತನಾಗಬೇಕು. ಈ ಕಲ್ಯಾಣ ಪರಂಪರೆಯನ್ನು ನಾನು ಉಳಿಸಿಕೊಂಡು ಬಂದಂತೆ, ನೀನೂ ಉಳಿಸಿಕೊಂಡು ಹೋಗಬೇಕು. ನೀನೇ ಕೊನೆಯವನಾಗಬಾರದು. ಪ್ರಿಯ ರಾಜಕುಮಾರನೆ, ಇಬ್ಬರು ವರ್ತಮಾನದಲ್ಲಿ ಬದುಕಿದ್ದರೆ, ಯಾರಿಂದ ಈ ಕಲ್ಯಾಣ ಪರಂಪರೆಯ ಭಂಗವಾಗುತ್ತದೊ ಅವನೇ ಅವರಲ್ಲಿ ಈ ಕಲ್ಯಾಣ ಪರಂಪರೆಯ ಕೊನೆಯ ವ್ಯಕ್ತಿಯಾಗುತ್ತಾನೆ. ಆದ್ದರಿಂದ ನನ್ನ ಪ್ರೀತಿಯ ರಾಜಕುಮಾರ, ನಾನು ನಿನಗೆ ಹೇಳುತ್ತಿದ್ದೇನೆ: ನಾನೇ ಪ್ರತಿಷ್ಠಾಪಿಸಿದ ಈ ಪರಂಪರೆಯ ಕೊನೆಯ ವ್ಯಕ್ತಿ ನೀನಾಗಬೇಡ!</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಆನಂತರದಲ್ಲಿ ರಾಜನು ಅತ್ಯುತ್ತಮ ಗ್ರಾಮವೊಂದನ್ನು ಕಪ್ಪಕನಿಗೆ ದಾನಮಾಡಿ, ತನ್ನ ಹಿರಿಯ ಮಗ ರಾಜಕುಮಾರನಿಗೆ ರಾಜ್ಯಭಾರದ ಬಗ್ಗೆ ಎಚ್ಚರದ ಮಾತುಗಳನ್ನು ಈ ಮಘಾದೇವ ಆಂಬವನದಲ್ಲಿ ಹೇಳಿ, ತಲೆಗೂದಲು ಗಡ್ಡಗಳನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾದ.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಅವನು ಮೈತ್ರಿ ಸಹಿತವಾದ ಚಿತ್ತದಿಂದ ಒಂದು ದಿಕ್ಕನ್ನು ಪೂರ್ತಿಯಾಗಿ ಆವರಿಸಿ ಅಲ್ಲಿಯೇ ನೆಲೆಗೊಂಡನು; ಹಾಗೆಯೇ ಎರಡನೇ ದಿಕ್ಕಿನಲ್ಲಿ, ಮೂರನೇ ದಿಕ್ಕಿನಲ್ಲಿ ಮತ್ತು ನಾಲ್ಕನೇ ದಿಕ್ಕಿನಲ್ಲಿ; ಅಂತೆಯೇ ಮೇಲೆ, ಕೆಳಗೆ, ಸುತ್ತಮುತ್ತಲೂ, ಎಲ್ಲೆಲ್ಲೂ ಎಲ್ಲರಿಗೂ ಮತ್ತು ತಾನೂ ಸೇರಿದಂತೆ ಇಡೀ ಜಗತ್ತನ್ನೆಲ್ಲ ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ, ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣವಾದ ಮೈತ್ರಿಯಿಂದ ತುಂಬಿ ನೆಲೆಗೊಂಡನು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಅವನು ಕರುಣಾ ಸಹಿತವಾದ ಚಿತ್ತದಿಂದ ಒಂದು ದಿಕ್ಕನ್ನು ಪೂರ್ತಿಯಾಗಿ ಆವರಿಸಿ... ಮುದಿತ (ಆನಂದ) ಸಹಿತವಾದ ಚಿತ್ತದಿಂದ... ಸಮಚಿತ್ತತೆಯಿಂದ... ಹಾಗೆಯೇ ಎರಡನೇ ದಿಕ್ಕಿನಲ್ಲಿ, ಮೂರನೇ ದಿಕ್ಕಿನಲ್ಲಿ ಮತ್ತು ನಾಲ್ಕನೇ ದಿಕ್ಕಿನಲ್ಲಿ; ಅಂತೆಯೇ ಮೇಲೆ, ಕೆಳಗೆ, ಸುತ್ತಮುತ್ತಲೂ ಎಲ್ಲೆಲ್ಲೂ ಎಲ್ಲರಿಗೂ ಮತ್ತು ತಾನೂ ಸೇರಿದಂತೆ ಇಡೀ ಜಗತ್ತನ್ನೆಲ್ಲ ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣದ ಸಮಚಿತ್ತತೆಯಿಂದ ತುಂಬಿ ನೆಲೆಗೊಂಡನು.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜ ಮಘದೇವನ ಮಗನು ಆಟ-ಪಾಠಗಳಲ್ಲಿ ಕಳೆದು. ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಯುವರಾಜನಾಗಿ, ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜನಾಗಿ ಆಳಿದನು; ತಲೆಗೂದಲು ಗಡ್ಡಗಳನ್ನು ತೆಗೆದು ಕಾಷಾಯವಸ್ತ್ರ ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗಿ ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಈ ಮಘದೇವ ಆಂಬವನದಲ್ಲಿಯೇ ಪವಿತ್ರ ಜೀವನವನ್ನು ನಡೆಸಿದನು. ಆನಂತರದಲ್ಲಿ ನಾಲ್ಕು ಬ್ರಹ್ಮ ವಿಹಾರಗಳನ್ನು ಸಾಧಿಸಿಕೊಂಡು ಸತ್ತನಂತರ ಕಾಯವನ್ನು ತೊರೆದು ಬ್ರಹ್ಮಲೋಕಕ್ಕೆ ಹೋದನು.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>5. ರಾಜ ಮಘದೇವನ ಮಗನ ಸಂತತಿಯಲ್ಲಿ ಮುಂದುವರಿದಂತೆ ಎಂಭತ್ನಾಲ್ಕು ಸಾವಿರ ರಾಜರು ಒಬ್ಬರಾದಂತೆ ಒಬ್ಬರು ತಲೆಗೂದಲು, ಗಡ್ಡಗಳನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತರಾದುದು ಈ ಮಘದೇವ ಆಂಬವನದಲ್ಲಿಯೇ. ಅವರು ಮೈತ್ರಿ ಸಹಿತವಾದ ಚಿತ್ತದಿಂದ... ಕರುಣಸಹಿತವಾದ ಚಿತ್ತದಿಂದ...ಮುದಿತ ಸಹಿತವಾದ ಚಿತ್ತದಿಂದ... ಸಮಚಿತ್ತತೆಯಿಂದ... ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣದ ಸಮಚಿತ್ತತೆಯಿಂದ ತುಂಬಿ ನೆಲೆಗೊಂಡರು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಅವರೆಲ್ಲರೂ ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಆಟ-ಪಾಠಗಳಲ್ಲಿ ಕಳೆದರು. ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಯುವರಾಜರಾಗಿ ಕರ್ತವ್ಯ ನಿರ್ವಹಿಸಿದರು; ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜರಾಗಿ ಆಡಳಿತ ನಡೆಸಿದರು; ತಲೆಗೂದಲು, ಗಡ್ಡಗಳನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಮನೆಯನ್ನು ತೊರೆದು ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಈ ಮಘದೇವ ಆಂಬವನದಲ್ಲಿಯೇ ಪಬ್ಬಜಿತರಾಗಿ ಪವಿತ್ರ ಜೀವನವನ್ನು ನಡೆಸಿದರು. ಆನಂತರದಲ್ಲಿ ನಾಲ್ಕು ಬ್ರಹ್ಮವಿಹಾರಗಳನ್ನು ಸಾಧಿಸಿಕೊಂಡು ಸತ್ತನಂತರ ಕಾಯವನ್ನು ತೊರೆದು ಬ್ರಹ್ಮಲೋಕಕ್ಕೆ ಹೋದರು.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ನಿಮಿ ಎನ್ನುವವನು ರಾಜಸಂತತಿಯಲ್ಲಿ ಕೊನೆಯವನು. ಅವನು ಸತ್ಯನಿಷ್ಠನಾದ ರಾಜನಾಗಿದ್ದು, ಧಮ್ಮದಿಂದಲೇ ಆಳಿದ. ಆ ಮಹಾರಾಜ, ಧರ್ಮನಿಷ್ಠನೇ ಆಗಿದ್ದ. ಅವನು ಬ್ರಾಹ್ಮಣರು, ಗೃಹಸ್ಥರು, ನಗರವಾಸಿಗಳು, ಜನಪದರುಗಳೊಂದಿಗೆ ಧಮ್ಮದಿಂದಲೇ ನಡೆದುಕೊಳ್ಳುತ್ತಿದ್ದ ಮತ್ತು ಉಪೋಸಥವನ್ನು ಪಕ್ಷದ ಹದಿನಾಲ್ಕು, ಹದಿನೈದು ಮತ್ತು ಎಂಟನೆಯ ದಿನದಂದು ಆಚರಿಸುತ್ತಿದ್ದ.</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>6. ಆನಂದ, ಒಮ್ಮೆ ತಾವತಿಂಸ ಲೋಕದ ದೇವತೆಗಳು ಸುಧಮ್ಮ ಸಭೆಯಲ್ಲಿ ಒಟ್ಟಾಗಿ ಸೇರಿದಾಗ ಈ ವಿಷಯವು ಚಚರ್ೆಗೆ ಬಂದಿತು: ಇದೊಂದು ಲಾಭದ ವಿಷಯವೇ, ವಿದೇಹದ ಜನರಿಗೆ ಇದೊಂದು ಲಾಭದ ವಿಷಯ. ಏಕೆಂದರೆ ಅವರ ರಾಜ ನಿಮಿಯು ಸತ್ಯನಿಷ್ಠನು ಮತ್ತು ಧರ್ಮದಿಂದ ರಾಜ್ಯಭಾರ ಮಾಡುವವನು, ಧರ್ಮದಲ್ಲಿಯೇ ಸ್ಥಾಪಿತಗೊಂಡ ಒಬ್ಬ ಮಹಾರಾಜ. ಅವನು ಬ್ರಾಹ್ಮಣರೊಂದಿಗೆ, ಗೃಹಸ್ಥರೊಂದಿಗೆ, ನಗರವಾಸಿಗಳೊಂದಿಗೆ ಜನಪದರೊಂದಿಗೆ ಧಮ್ಮದಿಂದ ನಡೆದುಕೊಳ್ಳುತ್ತಿದ್ದಾನೆ; ಉಪೋಸಥವನ್ನು ಪಕ್ಷದ ಹದಿನಾಲ್ಕು, ಹದಿನೈದು ಮತ್ತು ಎಂಟನೆಯ ದಿನದಂದು ಆಚರಿಸುತ್ತಿದ್ದಾನೆ.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಆಗ ದೇವತೆಗಳ ರಾಜನಾದ ಸಕ್ಕನು ತಾವತಿಂಸ ದೇವತೆಗಳಿಗೆ ಕುರಿತು ಹೀಗೆ ಹೇಳಿದ: ಒಳ್ಳೆಯದು ಮಾನ್ಯರೆ, ನೀವು ರಾಜ ನಿಮಿಯನ್ನು ನೋಡಬೇಕೇನು?</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಹೌದು, ಸ್ವಾಮಿ ನಾವು ರಾಜ ನಿಮಿಯನ್ನು ನೋಡಲು ಇಚ್ಛಿಸುತ್ತೇವೆ.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>ಆ ಸಂದರ್ಭದಲ್ಲಿ ಅಂದು ಉಪೋಸಥದ ಹದಿನೈದನೆಯ ದಿನವಾದ್ದರಿಂದ ರಾಜ ನಿಮಿಯು ತಲೆಗೆ ಸ್ನಾನ ಮಾಡಿ ಉಪೋಸಥದ ಆಚರಣೆಗಾಗಿ ಅರಮನೆಯ ಉಪ್ಪರಿಗೆಯಲ್ಲಿ ಹೋಗಿ ಕುಳಿತುಕೊಂಡನು. ಆಗ ಬಲಶಾಲಿಯಾದ ಮನುಷ್ಯನೊಬ್ಬನು ತನ್ನ ಚಾಚಿದ ಕೈಯನ್ನು ಹೇಗೆ ಕ್ಷಿಪ್ರವಾಗಿ ಬಗ್ಗಿಸುತ್ತಾನೋ ಅಷ್ಟೇ ಕ್ಷಿಪ್ರವಾಗಿ ದೇವರಾಜನಾದ ಸಕ್ಕನು ತಾವತಿಂಸ ಲೋಕದಿಂದ ಮಾಯವಾಗಿ ರಾಜ ನಿಮಿಯ ಮುಂದೆ ಪ್ರತ್ಯಕ್ಷನಾದನು. ರಾಜನಿಗೆ ಹೇಳಿದನು: ಮಹಾರಾಜ, ಇದು ನಿನಗೆ ಲಾಭ, ನಿನಗೆ ಲಾಭತರುವಂತಹುದು ಮಹಾರಾಜ. ತಾವತಿಂಸ ದೇವತೆಗಳು ಸುಧಮ್ಮ ಸಭೆಯಲ್ಲಿ ಒಟ್ಟಿಗೆ ಸೇರಿದ್ದಾಗ ಅವರ ನಡುವೆ ಈ ರೀತಿಯ ಚಚರ್ೆ ನಡೆಯಿತು: ಇದೊಂದು ಲಾಭದ ವಿಷಯವೇ... ಎಂಟನೆಯ ದಿನದಂದು ಆಚರಿಸುತ್ತಿದ್ದಾನೆ. ಮಹಾರಾಜ, ದೇವತೆಗಳು ನಿನ್ನನ್ನು ನೋಡಲು ಇಚ್ಛಿಸುತ್ತಾರೆ. ಸಾವಿರ ಅಶ್ವಗಳು ಎಳೆಯುವಂತಹ ರಥವನ್ನು ನಿನಗಾಗಿ ಕಳುಹಿಸುತ್ತೇನೆ. ಮಹಾರಾಜನೆ, ಆ ದಿವ್ಯ ರಥವನ್ನು ಹತ್ತಿ ಯಾವುದೇ ಸಂಶಯವಿಲ್ಲದೆ ಬಾ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ರಾಜ ನಿಮಿಯು ಮೌನದಿಂದಲೇ ಸಮ್ಮತಿಯನ್ನು ಸೂಚಿಸಿದ. ಆನಂತರ ಬಲಶಾಲಿಯೊಬ್ಬನು ತನ್ನ ಚಾಚಿದ ಹಸ್ತವನ್ನು ಹೇಗೆ ಕ್ಷಿಪ್ರವಾಗಿ ಮಡಿಸುತ್ತಾನೋ, ಅಷ್ಟು ಕ್ಷಿಪ್ರವಾಗಿ ದೇವರಾಜ ಸಕ್ಕನು ರಾಜ ನಿಮಿಯ ಸಮ್ಮುಖದಲ್ಲೇ ಮಾಯವಾಗಿ ತಾವತಿಂಸ ದೇವತೆಗಳ ಮುಂದೆ ಪ್ರತ್ಯಕ್ಷನಾದನು.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>7. ದೇವರಾಜ ಸಕ್ಕನು ಸಾರಥಿ ಮಾತಲಿಗೆ ಹೀಗೆ ಹೇಳಿದ: ಪ್ರಿಯ ಮಾತಲಿ ಬಾ, ಸಾವಿರ ಅಶ್ವಗಳು ಎಳೆಯುವಂತಹ ರಥವನ್ನು ಸಿದ್ಧಪಡಿಸಿಕೊಂಡು ರಾಜ ನಿಮಿಯಲ್ಲಿಗೆ ಹೋಗಿ ಹೇಳು: ಮಹಾರಾಜ, ಸಾವಿರ ಅಶ್ವಗಳು ಎಳೆಯುವಂತಹ ರಥವನ್ನು ದೇವರಾಜ ಸಕ್ಕನು ಕಳುಹಿಸಿದ್ದಾನೆ. ಮಹಾರಾಜ, ಯಾವುದೇ ಸಂಶಯವಿಲ್ಲದೆ ಈ ದಿವ್ಯ ರಥವನ್ನು ಹತ್ತಿರಿ.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ತಮ್ಮ ಮಾತಿನಂತೆಯೇ ಆಗಲಿ ಎಂದು ಸಾರಥಿ ಮಾತಲಿ ಮರುನುಡಿದನು. ಹೀಗೆ ಹೇಳಿ ಮಾತಲಿಯು ಸಾವಿರ ಅಶ್ವಗಳು ಎಳೆಯುವಂತಹ ರಥವನ್ನು ಸಿದ್ಧಪಡಿಸಿಕೊಂಡು ರಾಜ ನಿಮಿಯ ಬಳಿ ಹೋಗಿ ಹೇಳಿದನು: ಮಹಾರಾಜ, ಸಾವಿರ ಅಶ್ವಗಳು ಎಳೆಯುವಂತಹ ರಥವನ್ನು ದೇವೇಂದ್ರನಾದ ಸಕ್ಕನು ಕಳುಹಿಸಿದ್ದಾನೆ. ಮಹಾರಾಜರೆ, ಯಾವುದೇ ಸಂಶಯವಿಲ್ಲದೆ ಈ ರಥವನ್ನು ಹತ್ತಿ.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ಆದರೆ ಮಹಾರಾಜರೆ, ನಾನು ಯಾವ ಮಾರ್ಗದ ಮೂಲಕ ಹೋಗಬೇಕು, ಯಾರು ಕೆಟ್ಟ ಕರ್ಮಗಳನ್ನು ಮಾಡುತ್ತಾ ಕೆಟ್ಟ ಅನುಭವವನ್ನು ಫಲವನ್ನು ಪಡೆಯುತ್ತಿರುವ ಮಾರ್ಗದಲ್ಲೋ, ಇಲ್ಲವೇ ಯಾರು ಒಳ್ಳೆಯ ಕರ್ಮಗಳನ್ನು ಮಾಡುತ್ತಾ ಒಳ್ಳೆಯ ಅನುಭವವನ್ನು ಫಲವನ್ನು ಪಡೆಯುತ್ತಿರುವ ಮಾರ್ಗದಲ್ಲೋ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>ನನ್ನನ್ನು ಎರಡೂ ಮಾರ್ಗಗಳಲ್ಲೂ ಕರೆದುಕೊಂಡು ಹೋಗು, ಮಾತಲಿ44.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಮಾತಲಿಯು ರಾಜ ನಿಮಿಯನ್ನು ಸುಧಮ್ಮ ಸಭೆಗೆ ಕರೆತಂದನು.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ದೇವರಾಜ ಸಕ್ಕನು ರಾಜ ನಿಮಿಯು ಬರುತ್ತಿರುವುದನ್ನು ದೂರದಿಂದಲೇ ಕಂಡು,</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಬನ್ನಿ ಮಹಾರಾಜ! ನಿಮಗೆ ಸ್ವಾಗತ ಮಹಾರಾಜ! ಮಹಾರಾಜರೆ,</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಈ ಸದ್ಧಮ್ಮ ಸಭೆಯಲ್ಲಿ ಕುಳಿತಿರುವ ತಾವತಿಂಸ ದೇವತೆಗಳು ಹೀಗೆ ವ್ಯಕ್ತಿಪಡಿಸಿಕೊಂಡಿದ್ದಾರೆ: ಇದೊಂದು ಲಾಭವ ವಿಷಯವೇ... ಎಂಟನೆಯ ದಿನದಂದು ಆಚರಿಸುತ್ತಿದ್ದಾನೆ. ಮಹಾರಾಜ, ತಾವತಿಂಸ ದೇವತೆಗಳು ನಿನ್ನನ್ನು ನೋಡಲು ಇಚ್ಛಿಸುತ್ತಾರೆ. ಮಹಾರಾಜ, ದೇವತೆಗಳ ಮಧ್ಯೆ ದೇವಾನುಭವವನ್ನು ಪಡೆಯಿರಿ.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>ಆಯಿತು, ಒಳ್ಳೆಯದು ದೇವರಾಜ. ಸಾಕಿನ್ನು, ಸಾರಥಿಯು ನನ್ನನ್ನು ಮಿಥಿಲೆಗೆ ವಾಪಾಸು ಕರೆದೊಯ್ಯಲಿ. ಅಲ್ಲಿ ನಾನು ಬ್ರಾಹ್ಮಣರೊಂದಿಗೆ, ಗೃಹಸ್ಥರೊಂದಿಗೆ, ನಗರವಾಸಿಗಳು ಮತ್ತು ಜನಪದರ ನಡುವೆ ಇದ್ದು ಧಮ್ಮದಿಂದ ಇರುತ್ತೇನೆ; ಅಲ್ಲಿ ನಾನು ಉಪೋಸಥವನ್ನು ಪಕ್ಷದ ಹದಿನಾಲ್ಕು, ಹದಿನೈದು ಮತ್ತು ಎಂಟನೆಯ ದಿನಗಳಂದು ಆಚರಿಸುತ್ತೇನೆ.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>8. ಆಗ ದೇವರಾಜ ಸಕ್ಕನು ಸಾರಥಿ ಮಾತಲಿಗೆ ಹೇಳಿದನು: ಬಾ, ಪ್ರಿಯ ಮಾತಲಿ, ಸಾವಿರ ಅಶ್ವಗಳ ಸಾಮಥ್ರ್ಯದ ರಥವನ್ನು ಸಿದ್ಧಪಡಿಸಿ ರಾಜ ನಿಮಿಯನ್ನು ಮಿಥಿಲೆಗೆ ವಾಪಾಸು ಕರೆದುಕೊಂಡು ಹೋಗು. ಹಾಗೆಯೇ ಆಗಲಿ ಮಹಾಸ್ವಾಮಿ. ಎಂದು ಸಾರಥಿಯಾದ ಮಾತಲಿ ನುಡಿದನು. ಸಾವಿರ ಅಶ್ವಗಳ ಸಾಮಥ್ರ್ಯದ ರಥವನ್ನು ಸಿದ್ಧಪಡಿಸಿ ರಾಜ ನಿಮಿಯನ್ನು ಮಿಥಿಲೆಗೆ ಕರೆದೊಯ್ದನು. ಅಲ್ಲಿ ಸಹಜವಾಗಿ ರಾಜ ನಿಮಿಯು ಬ್ರಾಹ್ಮಣರೊಂದಿಗೆ, ಗೃಹಸ್ಥರೊಂದಿಗೆ, ನಗರವಾಸಿಗಳು, ಜನಪದರೊಂದಿಗೆ ಧಮ್ಮದಿಂದ ನಡೆದುಕೊಂಡನು; ಉಪೋಸಥವನ್ನು ಪಕ್ಷದ ಹದಿನಾಲ್ಕು, ಹದಿನೈದು ಮತ್ತು ಎಂಟನೆಯ ದಿನಗಳಂದು ಆಚರಿಸಿದನು.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>9. ಬಹಳ ವರ್ಷಗಳು, ಬಹುನೂರು ವರ್ಷಗಳು, ಬಹು ಸಹಸ್ರ ವರ್ಷಗಳ ಕೊನೆಯಲ್ಲಿ ರಾಜ ನಿಮಿಯು ತನ್ನ ಕ್ಷೌರಿಕನನ್ನು ಕರೆದು ನನ್ನ ಪ್ರೀತಿಯ ಕಪ್ಪಕನೆ, ನನ್ನ ತಲೆಯ ಮೇಲೆ ಎಂದಾದರೂ ಬಿಳಿ ಕೂದಲು ಬೆಳೆದಿದ್ದು ಕಂಡುಬಂದರೆ ನನಗೆ ಹೇಳು. ಹಾಗೆಯೇ ಆಗಲಿ ಸ್ವಾಮಿ ಎಂದು ಉತ್ತರಿಸಿದನು. ಆನಂತರ ಬಹಳ ವರ್ಷಗಳ ನಂತರದಲ್ಲಿ ಹಲವು ನೂರು ವರ್ಷಗಳು, ಹಲವು ಸಹಸ್ರ ವರ್ಷಗಳ ನಂತರದಲ್ಲಿ ಕ್ಷೌರಿಕನು ರಾಜ ನಿಮಿಯ ತಲೆಯಲ್ಲಿ ಬಿಳಿಯ ಕೂದಲು ಬೆಳೆದಿರುವುದನ್ನು ಕಂಡನು. ಹೀಗೆ ನೋಡಿದ ಮೇಲೆ ರಾಜನಿಗೆ ಹೇಳಿದನು: ಮಹಾಸ್ವಾಮಿ, ದೇವಲೋಕದ ದೇವದೂತರು ಕಾಣುತ್ತಿದ್ದಾರೆ. ತಮ್ಮ ಶಿರಸ್ಸಿನಲ್ಲಿ ಬಿಳಿ ಕೂದಲು ಬೆಳೆಯುತ್ತಿರುವುದು ಕಂಡುಬರುತ್ತಿದೆ. ಆಯ್ತು, ನನ್ನ ಪ್ರಿಯ ಕಪ್ಪಕ, ಅವನ್ನು ಎಚ್ಚರದಿಂದ ಇಕ್ಕಳದಲ್ಲಿ ಎಳೆದುಬಿಡು ಮತ್ತು ಅವನ್ನು ನನ್ನ ಅಂಗೈಯಲ್ಲಿ ಹಾಕು. ಹಾಗೆಯೇ ಆಗಲಿ, ಮಹಾಸ್ವಾಮಿ ಎಂದು ನಯವಾದ ಇಕ್ಕಳದಿಂದ ಬಿಳಿಯ ಕೂದಲುಗಳನ್ನು ಕಿತ್ತು ಅವನ್ನು ರಾಜನ ಅಂಗೈಯಲ್ಲಿ ಹಾಕಿದನು.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ನಂತರದಲ್ಲಿ ರಾಜ ನಿಮಿಯು ಕಪ್ಪಕನಿಗೆ ಅತ್ಯುತ್ತಮವಾದ ಗ್ರಾಮವೊಂದನ್ನು ನೀಡಿ ತನ್ನ ಹಿರಿಯ ಮಗ ರಾಜಕುಮಾರನನ್ನು ಕರೆದು ಹೇಳಿದನು: ಪ್ರಿಯ ರಾಜಕುಮಾರನೆ, ದೇವದೂತರು ಕಾಣಿಸಿಕೊಂಡಿದ್ದಾರೆ. ನನ್ನ ತಲೆಯಲ್ಲಿ ಬಿಳಿ ಕೂದಲುಗಳು ಕಾಣಿಸಿಕೊಳ್ಳುತ್ತಿವೆ. ನಾನು ಇಂದ್ರಿಯ ಸುಖಭೋಗಗಳನ್ನು ಅನುಭವಿಸಿದ್ದೇನೆ. ನಾನಿನ್ನು ದಿವ್ಯ ಸುಖಭೋಗಗಳನ್ನು ಅರಸುವ ಕಾಲ ಬಂದಿದೆ. ಬಾ, ರಾಜಕುಮಾರ, ಈ ರಾಜ್ಯಭಾರವನ್ನು ಕೈಗೆ ತೆಗೆದುಕೋ. ನಾನು ತಲೆಗೂದಲು ಗಡ್ಡವನ್ನು ತೆಗೆದು ಕಾಷಾಯ ವಸ್ತ್ರವನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗುತ್ತೇನೆ ಮತ್ತು ನನ್ನ ಪ್ರಿಯ ರಾಜಕುಮಾರ ನೀನು ಕೂಡ ಯಾವಾಗ ನಿನ್ನ ತಲೆಯ ಮೇಲೆ ಬಿಳಿ ಕೂದಲು ಬರುವುದು ಕಂಡುಬರುವುದೋ, ಆಗ ನೀನು ಅತ್ಯುತ್ತಮ ಗ್ರಾಮವೊಂದನ್ನು ಕಪ್ಪಕನಿಗೆ ದಾನ ಮಾಡಿ, ನಿನ್ನ ಹಿರಿಯ ಕುವರ ರಾಜಕುಮಾರನಿಗೆ ಸೂಕ್ತ ಸೂಚನೆಗಳನ್ನು ನೀಡಿ ರಾಜ್ಯವನ್ನು ಬಿಟ್ಟು ಕೊಟ್ಟು ತಲೆಗೂದಲು ಗಡ್ಡಗಳನ್ನು ತೆಗೆದು ನೀನೂ ಮನೆಯನ್ನು ತೊರೆದು ಪಬ್ಬಜಿತನಾಗಬೇಕು. ಈ ಕಲ್ಯಾಣ ಪರಂಪರೆಯನ್ನು ನಾನು ಉಳಿಸಿಕೊಂಡು ಬಂದಂತೆ, ನೀನೂ ಉಳಿಸಿಕೊಂಡು ಹೋಗಬೇಕು. ನೀನೇ ಕೊನೆಯವನಾಗಬಾರದು. ಪ್ರಿಯ ರಾಜಕುಮಾರನೆ, ಇಬ್ಬರು ವರ್ತಮಾನದಲ್ಲಿ ಬದುಕಿದ್ದರೆ, ಯಾರಿಂದ ಈ ಕಲ್ಯಾಣ ಪರಂಪರೆಯ ಭಂಗವಾಗುತ್ತದೊ ಅವನೇ ಅವರಲ್ಲಿ ಈ ಕಲ್ಯಾಣ ಪರಂಪರೆಯ ಕೊನೆಯ ವ್ಯಕ್ತಿಯಾಗುತ್ತಾನೆ. ಆದ್ದರಿಂದ ನನ್ನ ಪ್ರೀತಿಯ ರಾಜಕುಮಾರ, ನಾನು ನಿನಗೆ ಹೇಳುತ್ತಿದ್ದೇನೆ: ನಾನೇ ಪ್ರತಿಷ್ಠಾಪಿಸಿದ ಈ ಪರಂಪರೆಯ ಕೊನೆಯ ವ್ಯಕ್ತಿ ನೀನಾಗಬೇಡ!</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ಆನಂತರದಲ್ಲಿ ರಾಜನು ಅತ್ಯುತ್ತಮ ಗ್ರಾಮವೊಂದನ್ನು ಕಪ್ಪಕನಿಗೆ ದಾನಮಾಡಿ, ತನ್ನ ಹಿರಿಯ ಮಗ ರಾಜಕುಮಾರನಿಗೆ ರಾಜ್ಯಭಾರದ ಬಗ್ಗೆ ಎಚ್ಚರದ ಮಾತುಗಳನ್ನು ಈ ಮಘಾದೇವ ಆಂಬವನದಲ್ಲಿ ಹೇಳಿ, ತಲೆಗೂದಲು ಗಡ್ಡಗಳನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾದ.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಅವನು ಮೈತ್ರಿ ಸಹಿತವಾದ ಚಿತ್ತದಿಂದ ಒಂದು ದಿಕ್ಕನ್ನು ಪೂರ್ತಿಯಾಗಿ ಆವರಿಸಿ ಅಲ್ಲಿಯೇ ನೆಲೆಗೊಂಡನು; ಹಾಗೆಯೇ ಎರಡನೇ ದಿಕ್ಕಿನಲ್ಲಿ, ಮೂರನೇ ದಿಕ್ಕಿನಲ್ಲಿ ಮತ್ತು ನಾಲ್ಕನೇ ದಿಕ್ಕಿನಲ್ಲಿ; ಅಂತೆಯೇ ಮೇಲೆ, ಕೆಳಗೆ, ಸುತ್ತಮುತ್ತಲೂ, ಎಲ್ಲೆಲ್ಲೂ ಎಲ್ಲರಿಗೂ ಮತ್ತು ತಾನೂ ಸೇರಿದಂತೆ ಇಡೀ ಜಗತ್ತನ್ನೆಲ್ಲ ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ, ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣವಾದ ಮೈತ್ರಿಯಿಂದ ತುಂಬಿ ನೆಲೆಗೊಂಡನು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಅವನು ಕರುಣಾ ಸಹಿತವಾದ ಚಿತ್ತದಿಂದ ಒಂದು ದಿಕ್ಕನ್ನು ಪೂರ್ತಿಯಾಗಿ ಆವರಿಸಿ... ಮುದಿತ (ಆನಂದ) ಸಹಿತವಾದ ಚಿತ್ತದಿಂದ... ಸಮಚಿತ್ತತೆಯಿಂದ... ಹಾಗೆಯೇ ಎರಡನೇ ದಿಕ್ಕಿನಲ್ಲಿ, ಮೂರನೇ ದಿಕ್ಕಿನಲ್ಲಿ ಮತ್ತು ನಾಲ್ಕನೇ ದಿಕ್ಕಿನಲ್ಲಿ; ಅಂತೆಯೇ ಮೇಲೆ, ಕೆಳಗೆ, ಸುತ್ತಮುತ್ತಲೂ ಎಲ್ಲೆಲ್ಲೂ ಎಲ್ಲರಿಗೂ ಮತ್ತು ತಾನೂ ಸೇರಿದಂತೆ ಇಡೀ ಜಗತ್ತನ್ನೆಲ್ಲ ದ್ವೇಷಾಸೂಯೆಗಳಿಂದ ಹೊರತಾದ ವಿಪುಲವಾದ ಮಹತ್ತರವಾದ ಉಲ್ಲಸಿಸುವ ಅಪ್ರಮಾಣದ ಸಮಚಿತ್ತತೆಯಿಂದ ತುಂಬಿ ನೆಲೆಗೊಂಡನು.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜ ನಿಮಿಯು ಆಟ-ಪಾಠಗಳಲ್ಲಿ ಕಳೆದು. ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಯುವರಾಜನಾಗಿ, ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ರಾಜನಾಗಿ ಆಳಿದನು; ತಲೆಗೂದಲು ಗಡ್ಡಗಳನ್ನು ತೆಗೆದು ಕಾಷಾಯವಸ್ತ್ರ ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗಿ ಎಂಭತ್ನಾಲ್ಕು ಸಹಸ್ರ ವರ್ಷಗಳ ಕಾಲ ಈ ಮಘದೇವ ಆಂಬವನದಲ್ಲಿಯೇ ಪವಿತ್ರ ಜೀವನವನ್ನು ನಡೆಸಿದನು. ಆನಂತರದಲ್ಲಿ ನಾಲ್ಕು ಬ್ರಹ್ಮ ವಿಹಾರಗಳನ್ನು ಸಾಧಿಸಿಕೊಂಡು ಸತ್ತನಂತರ ಕಾಯವನ್ನು ತೊರೆದು ಬ್ರಹ್ಮಲೋಕಕ್ಕೆ ಹೋದನು.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>ರಾಜ ನಿಮಿಗೆ ಕಳಾರಜನಕನೆಂಬ ಮಗನಿದ್ದ. ಅವನು ಮನೆಯನ್ನು ತೊರೆದು ಪಬ್ಬಜಿತನಾಗಲಿಲ್ಲ. ಅವನು ಸಂಪ್ರದಾಯವನ್ನು ಮುರಿದ. ಆ ವಂಶದಲ್ಲಿ ಅವನೇ ಕೊನೆಯವನಾದ.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>10. ಆನಂದ, ಈಗ ನೀನು ಹೀಗೆ ಚಿಂತಿಸಬಹುದು; ಖಂಡಿತವಾಗಿಯೂ ಆ ಸಂದರ್ಭದಲ್ಲಿದ್ದ ರಾಜ ಮಘದೇವ ಬೇರೆ ಯಾರೋ ಇರಬಹುದು ಎಂದು. ಆದರೆ ಹಾಗೆ ಪರಿಗಣಿಸಬೇಕಾದ್ದಿಲ್ಲ. ಆ ಸಂದರ್ಭದಲ್ಲಿದ್ದ ರಾಜ ಮಘದೇವನು ನಾನೇ. ಆ ಸತ್ಸಂಪ್ರದಾಯವನ್ನು ಸ್ಥಾಪಿಸಿದವನು ನಾನೇ. ನಂತರ ಬಂದ ಪೀಳಿಗೆಗಳು ನಾನು ಸ್ಥಾಪಿಸಿದ ಸತ್ಸಂಪ್ರದಾಯವನ್ನು ಮುಂದುವರಿಸಿಕೊಂಡು ಹೋದರು. ಆದರೆ ಈ ರೀತಿಯ ಕಲ್ಯಾಣ ಸಂಪ್ರದಾಯವು ಪರಿಪೂರ್ಣವಾಗಿ ಮೋಹದಿಂದ ದೂರ ಮಾಡುವುದಿಲ್ಲ, ವಿರಾಗಿಯನ್ನಾಗಿ ಮಾಡುವುದಿಲ್ಲ, ಅಭಿಜ್ಞಾನವನ್ನು, ಬೋಧಿಜ್ಞಾನ, ನಿಬ್ಬಾಣವನ್ನು ತಂದುಕೊಡುವುದಿಲ್ಲ, ಮತ್ತೆ ಮತ್ತೆ ಬ್ರಹ್ಮಲೋಕಕ್ಕೆ ಬರುವಂತೆ ಮಾಡುತ್ತದೆ ಅಷ್ಟೇ. ಆದರೆ ಒಂದು ಕಲ್ಯಾಣ ಸಾಧನೆಯನ್ನು ನಾನೇ ಸ್ಥಾಪಿಸಿದ್ದೇನೆ. ಅದನ್ನು ಪಾಲಿಸಿದಲ್ಲಿ ಪರಿಪೂರ್ಣವಾಗಿ ಮೋಹದಿಂದ ದೂರವಾಗಬಹುದು, ವಿರಾಗಿಯಾಗಬಹುದು, ದುಃಖ ನಿರೋಧವಾಗುವುದು, ಶಾಂತಿ, ಅಭಿಜ್ಞಾನ, ಬೋಧಿಜ್ಞಾನ ಮತ್ತು ನಿಬ್ಬಾನ ದೊರೆಯುವುದು. ಆ ಕಲ್ಯಾಣ ಸಾಧನೆ ಯಾವುದು? ಅದೇ ಆರ್ಯ ಅಷ್ಟಾಂಗ ಮಾರ್ಗ. ಸಮ್ಮಾದಿಟ್ಟಿ, ಸಮ್ಮಾ ಸಂಕಪ್ಪ, ಸಮ್ಮಾ ವಾಚ, ಸಮ್ಮಾ ಕಮ್ಮಂತ, ಸಮ್ಮಾ ಆಜೀವ, ಸಮ್ಮಾ ವಾಯಾಮ, ಸಮ್ಮಾಸತಿ ಮತ್ತು ಸಮ್ಮಾ ಸಮಾಧಿ. ಈ ಕಲ್ಯಾಣ ಸಾಧನೆಯನ್ನು ನಾನೇ ಈಗ ಸ್ಥಾಪಿಸಿದ್ದೇನೆ. ಇದರಿಂದ ಪರಿಪೂರ್ಣವಾಗಿ ನಿಮರ್ೊಹ, ವಿರಾಗ, ನಿರೋಧ, ಶಾಂತಿ, ಅಭಿಜ್ಞಾನ, ಬೋಧಿಜ್ಞಾನ ಮತ್ತು ನಿಬ್ಬಾನ ಪ್ರಾಪ್ತಿಯಾಗುವುವು.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಆನಂದ, ನಾನು ನಿನಗೆ ಹೇಳುತ್ತೇನೆ: ನಾನು ಪ್ರಸ್ತಾಪಿಸಿದ ಈ ಕಲ್ಯಾಣ ಸಾಧನೆಯನ್ನು ಮುಂದುವರಿಸಿಕೊಂಡು ಹೋಗು, ನೀನು ಕೊನೆಯವನಾಗಬೇಡ. ಆನಂದ ಯಾವಾಗ ಇಬ್ಬರು ವ್ಯಕ್ತಿಗಳು ಜೀವಿಸುತ್ತಿರುತ್ತಾರೊ, ಯಾರ ಅಡಿಯಲ್ಲಿ ಈ ಕಲ್ಯಾಣ ಸಾಧನೆ ಭಂಗವಾಗುತ್ತದೊ ಅವನು ಅವರಲ್ಲಿ ಕೊನೆಯವನಾಗುತ್ತಾನೆ. ಆದ್ದರಿಂದ, ಆನಂದ ನಾನು ನಿನಗೆ ಹೇಳುತ್ತೇನೆ; ನಾನೇ ಸ್ಥಾಪಿಸಿದ ಈ ಕಲ್ಯಾಣ ಸಾಧನೆಯನ್ನು ಮುಂದುವರಿಸು, ಕೊನೆಯವನಾಗಬೇಡ45.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ಭಗವಾನರು ಹೇಳಿದ್ದು ಹೀಗೆ. ಸ್ಫೂರ್ತಿಗೊಂಡ ಆಯುಷ್ಮಂತನಾದ ಆನಂದನು ಭಗವಾನರ ಉಪದೇಶವನ್ನು ಅಭಿನಂದಿಸಿದನು.</p>
    <h2>ಇಲ್ಲಿಗೆ ಮಘದೇವ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>