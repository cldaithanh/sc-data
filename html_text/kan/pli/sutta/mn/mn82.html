<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 82: ರಟ್ಠಪಾಲ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn82' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ರಾಜವರ್ಗ</li>
      </ul>
      <h1 class='sutta-title'>82. ರಟ್ಠಪಾಲ ಸುತ್ತ</h1>
    </header>

    <h2>ರಟ್ಠಪಾಲ ಸುತ್ತ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಭಗವಾನರು ಒಂದು ಸಮಯದಲ್ಲಿ ಕುರು ದೇಶದಲ್ಲಿ ತಮ್ಮ ದೊಡ್ಡ ಭಿಕ್ಖು ಸಂಘದೊಡನೆ ಸುತ್ತಾಡುತ್ತಾ ಥುಲ್ಲಕೋಟ್ಠಿಕ ಎಂಬ ಕುರು ನಗರಕ್ಕೆ ಬಂದರು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಥುಲ್ಲಕೋಟ್ಠಿಕದ ಬ್ರಾಹ್ಮಣ ಗೃಹಸ್ಥರು ಹೀಗೆ ಕೇಳಲ್ಪಟ್ಟರು: ಶಾಕ್ಯ ಪುತ್ರನಾದ ಸಮಣ ಗೌತಮರು ಕುರು ದೇಶದಲ್ಲಿ ತಮ್ಮ ಭಿಕ್ಖು ಸಂಘದೊಡನೆ ತಿರುಗಾಡುತ್ತಾ ಈ ಥುಲ್ಲಕೋಟ್ಠಿಕಕ್ಕೆ ಬಂದಿದ್ದಾರೆ, ಭಗವಾನ್ ಗೌತಮರ ಬಗ್ಗೆ ಒಳ್ಳೆಯ ವರದಿಯೊಂದು ಹೀಗಿದೆ: ಭಗವಾನರು ಅರಹಂತರು ಸಮ್ಮಾಸಂಬುದ್ಧರು, ವಿದ್ಯೆ ಆಚರಣೆಯಲ್ಲಿ ಸಂಪನ್ನರು, ಸುಗತರು, ಲೋಕ ಜ್ಞಾನಿಗಳು, ವ್ಯಕ್ತಿಗಳನ್ನು ಪಳಗಿಸುವ ಅಸಮಾನ ಮಾರ್ಗದರ್ಶಿಗಳು, ದೇವತೆಗಳ ಹಾಗೂ ಮಾನವರ ಗುರುಗಳು, ಬುದ್ಧರೂ ಭಗವಂತರೂ ಆದವರು. ದೇವತೆಗಳು, ಮಾರರು, ಬ್ರಹ್ಮರು, ಸಮಣ ಬ್ರಾಹ್ಮಣರ ಸಂತಾನಗಳು, ರಾಜರು ಪ್ರಜೆಗಳು ಇವರೆಲ್ಲರಿಂದ ಕೂಡಿರುವ ಈ ಪ್ರಪಂಚವನ್ನು ತನ್ನ ಸ್ವಜ್ಞಾನದಿಂದ ಅರಿತಿದ್ದಾರೆಂದು ಘೋಷಿಸಿದ್ದಾರೆ. ಇವರು ಬೋಧಿಸುವ ಧಮ್ಮವು ಆದಿಯಲ್ಲಿ ಕಲ್ಯಾಣವನ್ನುಂಟು ಮಾಡುವಂತಹುದು, ಮಧ್ಯದಲ್ಲಿ ಕಲ್ಯಾಣವನ್ನುಂಟು ಮಾಡುವಂತಹುದು, ಅಂತ್ಯದಲ್ಲಿ ಕಲ್ಯಾಣವನ್ನುಂಟು ಮಾಡುವಂತಹದ್ದಾಗಿದ್ದು, ಪರಿಪೂರ್ಣವೂ ಪರಿಶುದ್ಧವೂ ಪವಿತ್ರವೂ ಆಗಿ ಪ್ರಕಾಶಿಸುವಂತಹುದು. ಆದ್ದರಿಂದ ಇಂತಹ ಅರಹಂತರನ್ನು ದರ್ಶಿಸುವುದು ಒಳ್ಳೆಯದು.</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಆಗ ಥುಲ್ಲಕೊಟ್ಠಿಕದ ಬ್ರಾಹ್ಮಣ ಗೃಹಸ್ಥರು ಭಗವಾನರನ್ನು ನೋಡಲು ಹೋದರು. ಕೆಲವರು ಭಗವಾನರ ಬಳಿ ಹೋಗಿ ನಮಸ್ಕರಿಸಿ ಒಂದು ಪಕ್ಕದಲ್ಲಿ ಕುಳಿತರು. ಇನ್ನು ಕೆಲವರು ಉಭಯ ಕುಶಲೋಪರಿಗಳ ನಂತರ ಒಂದು ಬದಿಯಲ್ಲಿ ಕುಳಿತರು, ಮತ್ತೆ ಕೆಲವರು ಭಕ್ತಿಪೂರ್ವಕವಾಗಿ ಭಗವಾನರತ್ತ ನಮಸ್ಕರಿಸಿ ಒಂದು ಬದಿಯಲ್ಲಿ ಕುಳಿತರು; ಕೆಲವರು ಏನೂ ಮಾತನಾಡದೆ ಸುಮ್ಮನೆ ಒಂದೆಡೆ ಕುಳಿತರು. ಹೀಗೆ ಎಲ್ಲರೂ ಕುಳಿತ ಮೇಲೆ ಭಗವಾನರು ಧಮ್ಮೋಪದೇಶದ ಮೂಲಕ ಸೂಚಿಸಿದರು, ಆಗ್ರಹಿಸಿದರು, ಜಾಗ್ರತಗೊಳಿಸಿದರು ಮತ್ತು ಉತ್ತೇಜಿಸಿದರು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>2. ಆ ಸಮಯದಲ್ಲಿ ಥುಲ್ಲಕೋಟ್ಠಿಕದ ಅಗ್ರಕುಲಕ್ಕೆ ಸೇರಿದ ಕುಲಪುತ್ರ ರಟ್ಠಪಾಲನೂ ಆ ಸಭೆಯಲ್ಲಿ ಕುಳಿತಿದ್ದನು. ಅವನಿಗೆ ಹೀಗೆನ್ನಿಸಿತು: ನಾನು ತಿಳಿದಂತೆ ಭಗವಾನರಿಂದ ಬೋಧಿಸಲ್ಪಟ್ಟ ಈ ಧಮ್ಮವನ್ನು ಗೃಹಸ್ಥನಾಗಿದ್ದುಕೊಂಡೇ ಪರಿಪೂರ್ಣವಾಗಿ ಪರಿಶುದ್ಧವಾಗಿ ಸಂಖಲಿತವಾಗಿ ಪವಿತ್ರವಾಗಿ ಪರಿಪಾಲಿಸಲು ಅಷ್ಟು ಸುಲಭ ಸಾಧ್ಯವಲ್ಲ. ಒಂದುವೇಳೆ ನಾನು ತಲೆಕೂದಲು ಮತ್ತು ಗಡ್ಡವನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಅನಗಾರಿಕ ಪಬ್ಬಜಿತನಾದರೆ ಹೇಗೆ?</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಥುಲ್ಲಕೋಟ್ಠಿಕದ ಬ್ರಾಹ್ಮಣ ಗೃಹಸ್ಥರು ಭಗವಾನರ ಧಮ್ಮೋಪದೇಶದ ಮೂಲಕ ಸೂಚಿತರಾಗಿ, ಆಗ್ರಹಿತರಾಗಿ, ಜಾಗ್ರತರಾಗಿ, ಉತ್ಸಾಹಿತರಾಗಿ, ಸ್ಫೂರ್ತಿಗೊಂಡು ಭಗವಾನರ ಮಾತುಗಳನ್ನು ಅಭಿನಂದಿಸಿದರು. ಆನಂತರ ತಮ್ಮ ಸ್ಥಾನಗಳಿಂದ ಎದ್ದು ವಂದಿಸಿ ಪ್ರದಕ್ಷಿಣೆ ಹಾಕಿ ನಿರ್ಗಮಿಸಿದರು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಅವರೆಲ್ಲರೂ ಹೋದಮೇಲೆ ಕುಲಪುತ್ರ ರಟ್ಠಪಾಲನು ಭಗವಾನರ ಬಳಿಗೆ ಹೋಗಿ ಪ್ರಣಾಮಗಳನ್ನು ಸಲ್ಲಿಸಿ ಒಂದು ಬದಿಯಲ್ಲಿ ಕುಳಿತು ಭಗವಾನರಿಗೆ ಹೀಗೆ ನಿವೇದಿಸಿಕೊಂಡನು: ಪೂಜ್ಯರೇ, ನಾನು ತಿಳಿದಂತೆ ಭಗವಾನರಿಂದ ಬೋಧಿಸಲ್ಪಟ್ಟ ಈ ಧಮ್ಮವನ್ನು ಗೃಹಸ್ಥನಾಗಿದ್ದುಕೊಂಡೇ ಪರಿಪೂರ್ಣವಾಗಿ ಪರಿಶುದ್ಧವಾಗಿ ಮತ್ತು ಸಂಖಲಿತವಾಗಿ ಪರಿಪಾಲಿಸಲು ಅಷ್ಟು ಸುಲಭ ಸಾಧ್ಯವಲ್ಲ. ತಲೆಗೂದಲು ಗಡ್ಡವನ್ನು ತೆಗೆದು ಕಾಷಾಯ ವಸ್ತ್ರಗಳನ್ನು ಧರಿಸಿ ಅನಗಾರಿಕ ಪಬ್ಬಜಿತನಾಗಲು ಇಚ್ಛಿಸುತ್ತೇನೆ. ನಾನು ಭಗವಾನರಿಂದ ಪಬ್ಬಜ್ಜವನ್ನು ಸ್ವೀಕರಿಸುತ್ತೇನೆ, ಉಪಸಂಪದವನ್ನು ಪಡೆಯುತ್ತೇನೆ.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ರಟ್ಠಪಾಲ, ನಿನ್ನ ತಂದೆ-ತಾಯಿಗಳು ನೀನು ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ನೀಡಿದ್ದಾರೆಯೇ?</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಇಲ್ಲ, ಪೂಜ್ಯರೆ, ನನ್ನ ತಂದೆ-ತಾಯಿಗಳಿಂದ ಅನುಮತಿಯನ್ನು ಪಡೆದಿಲ್ಲ.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>ರಟ್ಠಪಾಲನೆ, ತಥಾಗತರು ತಂದೆ-ತಾಯಿಗಳಿಂದ ಅಪ್ಪಣೆ ಪಡೆಯದವರಿಗೆ ಪಬ್ಬಜ್ಜವನ್ನು ನೀಡುವುದಿಲ್ಲ.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಪೂಜ್ಯರೇ, ನಾನು ನನ್ನ ತಂದೆ-ತಾಯಿಗಳಿಂದ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ಪಡೆದೇ ಬರುತ್ತೇನೆ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>3. ಕುಲಪುತ್ರ ರಟ್ಠಪಾಲನು ತನ್ನ ಆಸನದಿಂದ ಮೇಲೆದ್ದು, ಭಗವಾನರಿಗೆ ಪ್ರಣಾಮಗಳನ್ನು ಸಲ್ಲಿಸಿ ಪ್ರದಕ್ಷಿಣೆ ಹಾಕಿ ನಿರ್ಗಮಿಸಿದನು. ಅವನು ತಂದೆ-ತಾಯಿಗಳ ಬಳಿ ಹೋಗಿ ಹೀಗೆ ಹೇಳಿದನು: ತಾಯಿ ಮತ್ತು ತಂದೆಯರೇ, ನಾನು ತಿಳಿದಂತೆ ಭಗವಾನರಿಂದ ಬೋಧಿಸಲ್ಪಟ್ಟ ಧಮ್ಮವನ್ನು ಗೃಹಸ್ಥನಾಗಿದ್ದುಕೊಂಡೇ ಪರಿಪೂರ್ಣವಾಗಿ ಪರಿಶುದ್ಧವಾಗಿ ಸಂಖಲಿತವಾಗಿ ಪರಿಪಾಲಿಸಲು ಅಷ್ಟು ಸುಲಭ ಸಾಧ್ಯವಿಲ್ಲ. ಆದ್ದರಿಂದ ತಲೆಗೂದಲು ಗಡ್ಡವನ್ನು ತೆಗೆದು ಕಾಷಾಯವಸ್ತ್ರವನ್ನು ಧರಿಸಿ ಅನಗಾರಿಕ ಪಬ್ಬಜ್ಜವನ್ನು ಸ್ವೀಕರಿಸಲು ಇಚ್ಛಿಸುತ್ತೇನೆ. ಪಬ್ಬಜ್ಜವನ್ನು ಸ್ವೀಕರಿಸಲು ನನಗೆ ಅನುಮತಿಯನ್ನು ಕೊಡಿ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಯಾವಾಗ ಈ ಮಾತುಗಳನ್ನು ಅವನು ಹೇಳಿದನೋ ಆಗ ಅವನ ತಂದೆ-ತಾಯಿಗಳು ಹೇಳಿದರು: ಪ್ರಿಯ ರಟ್ಠಪಾಲ, ನೀನು ನಮ್ಮ ಒಬ್ಬನೇ ಮಗ, ನಿನ್ನನ್ನು ಸುಖವಾಗಿ ಬೆಳೆಸಿ ದೊಡ್ಡವನನ್ನಾಗಿ ಮಾಡಿದ್ದೇವೆ. ಪ್ರಿಯ ರಟ್ಠಪಾಲ, ನಿನಗೆ ದುಃಖವೇನೆಂಬುದು ಗೊತ್ತಿಲ್ಲ. ನೀನು ಒಂದುವೇಳೆ ಸತ್ತರೂ ಅದು ನಮ್ಮ ಇಚ್ಛೆಗೆ ವಿರುದ್ಧವಾಗಿಯೇ ಇದ್ದು ನಿನ್ನನ್ನು ಕಳೆದುಕೊಳ್ಳುತ್ತೇವೆ. ಹೀಗಿರುವಾಗ ನೀನು ಬದುಕಿರುವಾಗಲೇ ನಿನ್ನನ್ನು ಪಬ್ಬಜಿತನಾಗುವಂತೆ ಹೇಗೆ ಅನುಮತಿ ನೀಡಬಲ್ಲೆವು?</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಎರಡನೆಸಾರಿ... ಮೂರನೆಸಾರಿ ಕುಲಪುತ್ರ ರಟ್ಠಪಾಲನು: ತಾಯಿ ಮತ್ತು ತಂದೆಯರೇ... ಪಬ್ಬಜ್ಜವನ್ನು ಸ್ವೀಕರಿಸಲು ನನಗೆ ಅನುಮತಿಯನ್ನು ಕೊಡಿ.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಎರಡನೆಸಾರಿ... ಮೂರನೆಸಾರಿ ಅವನ ತಂದೆ-ತಾಯಿಗಳು ಹೇಳಿದರು: ಪ್ರಿಯ ರಟ್ಠಪಾಲ... ನೀನು ಬದುಕಿರುವಾಗಲೆ ಪಬ್ಬಜಿತನಾಗುವಂತೆ ಹೇಗೆ ಅನುಮತಿ ನೀಡಬಲ್ಲೆವು?</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>4. ಕುಲಪುತ್ರ ರಟ್ಠಪಾಲನು ತನ್ನ ತಂದೆ-ತಾಯಿಗಳಿಂದ ಪಬ್ಬಜ್ಜಿತನಾಗಲು ಅನುಮತಿ ದೊರೆಯದುದ್ದರಿಂದ ಬರಿ ನೆಲದ ಮೇಲೆ ಬಿದ್ದುಕೊಂಡು, ನಾನು ಇಲ್ಲೇ ಈಗಲೇ ಸಾಯಬೇಕು, ಇಲ್ಲವೇ ಅನಗಾರಿಕ ಪಬ್ಬಜ್ಜವನ್ನು ಸ್ವೀಕರಿಸಬೇಕು ಎಂದನು.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಆಗ ಕುಲಪುತ್ರ ರಟ್ಠಪಾಲನ ತಂದೆ-ತಾಯಿಗಳು ಅವನಿಗೆ ಹೀಗೆ ಹೇಳಿದರು: ಪ್ರೀತಿಯ ರಟ್ಠಪಾಲ, ನೀನು ನಮ್ಮ ಒಬ್ಬನೇ ಮಗ; ನಿನ್ನನ್ನು ಸುಖವಾಗಿ ಬೆಳೆಸಿ ದೊಡ್ಡವನನ್ನಾಗಿ ಮಾಡಿದ್ದೇವೆ. ಮೇಲಕ್ಕೆ ಏಳು, ಪ್ರಿಯ ರಟ್ಠಪಾಲ, ತಿನ್ನು, ಕುಡಿ, ಮೋಜು ಮಾಡು. ಹೀಗೆ ತಿನ್ನುವುದರಿಂದ, ಕುಡಿಯುವುದರಿಂದ, ಮೋಜು ಮಾಡುವುದರಿಂದ ಇಂದ್ರಿಯ ಸುಖಗಳನ್ನು ಅನುಭವಿಸುತ್ತಲೇ ಪುಣ್ಯವನ್ನು ಗಳಿಸಬಹುದು. ನಾವು ನಿನಗೆ ಅನಗಾರಿಕ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿ ನೀಡುವುದಿಲ್ಲ. ನೀನು ಒಂದುವೇಳೆ ಸತ್ತರೂ ನಿನ್ನನ್ನು ನಮ್ಮ ಇಚ್ಛೆಗೆ ವಿರುದ್ಧವಾಗಿಯೇ ಕಳೆದುಕೊಳ್ಳುತ್ತೇವೆ. ಹಾಗಿರುವಾಗ ನೀನು ಬದುಕಿರುವಾಗಲೇ ನಿನಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ಹೇಗೆ ಕೊಟ್ಟೇವು? ಅವರು ಹೀಗೆ ಹೇಳಿದ ಮೇಲೆ ಕುಲಪುತ್ರ ರಟ್ಠಪಾಲನು ಮೌನವಾದನು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಎರಡನೆಸಾರಿ... ಮೂರನೆಸಾರಿ ಅವನ ತಂದೆ-ತಾಯಿಗಳು ಹೀಗೆ ಹೇಳಿದರು: ಪ್ರೀತಿಯ ರಟ್ಠಪಾಲ... ನಿನಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ಹೇಗೆ ಕೊಟ್ಟೇವು? ಮೂರನೇ ಸಾರಿಯೂ ಕುಲಪುತ್ರ ರಟ್ಠಪಾಲನು ಮೌನವಾಗಿದ್ದನು.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>ಕುಲಪುತ್ರ ರಟ್ಠಪಾಲನ ತಂದೆ-ತಾಯಿಗಳು ಅವನ ಗೆಳೆಯರ ಬಳಿ ಹೋಗಿ ಹೇಳಿದರು. ಪ್ರಿಯರೇ, ಕುಲಪುತ್ರನಾದ ರಟ್ಠಪಾಲನು ನೆಲದ ಮೇಲೆ ಬಿದ್ದುಕೊಂಡು ನಾನು ಈಗಲೇ ಇಲ್ಲಿಯೇ ಸಾಯಬೇಕು, ಇಲ್ಲವೇ ಪಬ್ಬಜ್ಜವನ್ನು ಸ್ವೀಕರಿಸಬೇಕು ಎನ್ನುತ್ತಿದ್ದಾನೆ. ಆದ್ದರಿಂದ ಪ್ರಿಯರೆ, ನೀವು ಬಂದು ರಟ್ಠಪಾಲನಿಗೆ ಹೇಳಿ, ಗೆಳೆಯ ರಟ್ಠಪಾಲ, ನೀನು ತಂದೆ-ತಾಯಿಗಳಿಗೆ ಒಬ್ಬನೇ ಮಗ... ಏಳು, ಗೆಳೆಯ ರಟ್ಠಪಾಲನೆ, ತಿನ್ನು, ಕುಡಿ, ಮೋಜು ಮಾಡು... ನೀನು ಬದುಕಿರುವಾಗಲೇ ಅವರು ನಿನಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಹೇಗೆ ಅನುಮತಿಯನ್ನು ಕೊಟ್ಟಾರು?</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>5. ಆಗ ಕುಲಪುತ್ರ ರಟ್ಠಪಾಲನ ಗೆಳೆಯರು ಅವನಲ್ಲಿಗೆ ಹೋಗಿ; ಗೆಳೆಯ ರಟ್ಠಪಾಲ, ನೀನು ನಿನ್ನ ತಂದೆ-ತಾಯಿಗಳ ಏಕಮಾತ್ರ ಪ್ರಿಯಪುತ್ರ. ನಿನ್ನನ್ನು ಸುಖದಲ್ಲಿ ಬೆಳೆಸಿ ದೊಡ್ಡವರನ್ನಾಗಿ ಮಾಡಿದ್ದಾರೆ. ನಿನಗೆ ದುಃಖವೆಂಬುದೇ ಗೊತ್ತಿಲ್ಲ. ಪ್ರಿಯ ರಟ್ಠಪಾಲನೆ, ಏಳು, ಮೇಲಕ್ಕೆ ಏಳು, ತಿನ್ನು, ಕುಡಿ, ಮೋಜು ಮಾಡು. ಹೀಗೆ ತಿನ್ನುವುದರಿಂದ, ಕುಡಿಯುವುದರಿಂದ ಇಂದ್ರಿಯ ಸುಖಗಳನ್ನು ಅನುಭವಿಸುತ್ತಲೇ ಪುಣ್ಯವನ್ನು ಗಳಿಸಬಹುದು. ನಿನಗೆ ನಿನ್ನ ತಂದೆ-ತಾಯಿಗಳು ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ನೀಡುವುದಿಲ್ಲ. ನೀನು ಒಂದುವೇಳೆ ಸತ್ತರೂ ಅದು ಅವರ ಇಚ್ಛೆಗೆ ವಿರುದ್ಧವಾಗಿಯೇ ಇರುತ್ತದೆ. ಹೀಗಿರುವಾಗ, ನೀನು ಬದುಕಿರುವಾಗಲೇ ಅವರು ನಿನಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಹೇಗೆ ಅನುಮತಿಯನ್ನು ಇತ್ತಾರು? ಹೀಗೆ ಅವರು ಹೇಳಿದ ನಂತರವೂ ಕುಲಪುತ್ರ ರಟ್ಠಪಾಲನು ಮೌನವಾಗಿದ್ದನು.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಹೀಗೆಯೇ ಎರಡನೇಸಾರಿ... ಮೂರನೇಸಾರಿ ಅವನ ಗೆಳೆಯರು ಹೇಳಿದರು; ಗೆಳೆಯ ರಟ್ಠಪಾಲ... ನೀನು ಬದುಕಿರುವಾಗಲೇ ಅವರು ನಿನಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಹೇಗೆ ಅನುಮತಿಯನ್ನು ಇತ್ತಾರು? ಮೂರನೆಸಾರಿಯೂ ಕುಲಪುತ್ರ ರಟ್ಠಪಾಲನು ಮೌನವಾಗಿಯೇ ಇದ್ದನು.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>6. ಕುಲಪುತ್ರ ರಟ್ಠಪಾಲನ ಗೆಳೆಯರು ಅವನ ತಂದೆ-ತಾಯಿಯರ ಬಳಿ ಹೋಗಿ ಹೇಳಿದರು: ತಾಯಿ ಮತ್ತು ತಂದೆಯರೆ, ರಟ್ಠಪಾಲನು ಬರಿ ನೆಲದ ಮೇಲೆ ಬಿದ್ದುಕೊಂಡು ನಾನು ಇಲ್ಲಿ ಈಗಲೇ ಸಾಯಬೇಕು, ಇಲ್ಲವೇ ಪಬ್ಬಜಿತನಾಗುತ್ತೇನೆ ಎಂದು ಹೇಳಿದ್ದಾನೆ. ನೀವು ಈಗ ಅವನಿಗೆ ಪಬ್ಬಜಿತನಾಗಲು ಅನುಮತಿಯನ್ನು ನೀಡದಿದ್ದರೆ ಅವನು ಸತ್ತುಹೋಗುತ್ತಾನೆ. ನೀವು ಅವನಿಗೆ ಅನುಮತಿಯನ್ನು ಕೊಟ್ಟರೆ ಅವನು ಪಬ್ಬಜ್ಜಿತನಾದಮೇಲೂ ನೀವು ಅವನನ್ನು ನೋಡಬಹುದು. ಅವನು ಒಂದುವೇಳೆ ಪಬ್ಬಜ್ಜವನ್ನು ಇಷ್ಟಪಡದಿದ್ದರೆ ಇಲ್ಲಿಗೆ ಬರದೆ ಇನ್ನೇನು ಮಾಡುತ್ತಾನೆ? ಆದ್ದರಿಂದ ಅವನಿಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ನೀಡಿ.</p>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>ಪ್ರಿಯರೆ, ಹಾಗಾದರೆ ನಾವು ಕುಲಪುತ್ರ ರಟ್ಠಪಾಲನಿಗೆ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ನೀಡುತ್ತೇವೆ. ಆದರೆ ಅವನು ಪಬ್ಬಜಿತನಾದಮೇಲೆ ತಂದೆ-ತಾಯಿಗಳನ್ನು ಬಂದು ನೋಡಿಕೊಂಡು ಹೋಗಬೇಕು.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>ಆನಂತರದಲ್ಲಿ ಕುಲಪುತ್ರ ರಟ್ಠಪಾಲನ ಗೆಳೆಯರು ಅವನ ಬಳಿ ಹೋಗಿ ಹೇಳಿದರು: ಗೆಳೆಯ ರಟ್ಠಪಾಲ, ಮೇಲೇಳು. ನಿನ್ನ ತಂದೆ-ತಾಯಿ ಪಬ್ಬಜ್ಜವನ್ನು ಸ್ವೀಕರಿಸಲು ಅನುಮತಿಯನ್ನು ನೀಡುತ್ತಾರೆ. ಆದರೆ ನೀನು ಪಬ್ಬಜಿತನಾದ ಮೇಲೆ ನಿನ್ನ ತಂದೆ-ತಾಯಿಗಳನ್ನು ಭೇಟಿಯಾಗಬೇಕು.</p>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>7. ಆಗ ಕುಲಪುತ್ರ ರಟ್ಠಪಾಲನು ಶಕ್ತಿ ಸಂಚಯಿಸಿಕೊಂಡು ಮೇಲೆದ್ದನು; ಭಗವಾನರ ಬಳಿಹೋಗಿ ಅಭಿವಂದನೆಯನ್ನು ಸಲ್ಲಿಸಿ ಒಂದು ಬದಿಯಲ್ಲಿ ಕುಳಿತುಕೊಂಡು ಹೀಗೆ ಹೇಳಿದನು: ಪೂಜ್ಯರೆ, ಪಬ್ಬಜ್ಜವನ್ನು ಸ್ವೀಕರಿಸಲು ನನ್ನ ತಂದೆ-ತಾಯಿ ಅನುಮತಿಯನ್ನು ಕೊಟ್ಟಿದ್ದಾರೆ. ಭಗವಾನರು ನನಗೆ ಪಬ್ಬಜ್ಜವನ್ನು ದಯಪಾಲಿಸಬೇಕು. ಕುಲಪುತ್ರ ರಟ್ಠಪಾಲನು ಭಗವಾನರಿಂದ ಪಬ್ಬಜ್ಜವನ್ನು ಪಡೆದನು, ನಂತರದಲ್ಲಿ ಉಪಸಂಪದವನ್ನು ಪಡೆದನು35.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>ಆಯುಷ್ಮಂತ ರಟ್ಠಪಾಲನು ಉಪಸಂಪದವನ್ನು ಪಡೆದು ಬಹಳ ದಿನಗಳಾಗಿರಲಿಲ್ಲ. ಅಂದರೆ ಉಪಸಂಪದವನ್ನು ಪಡೆದ ಹದಿನೈದು ದಿನಗಳ ನಂತರದಲ್ಲಿ ಥುಲ್ಲಕೊಟ್ಠಿಕಾದಲ್ಲಿದ್ದ ಭಗವಾನರು ಸಾವತ್ಥಿಯ ಕಡೆ ಹಂತ ಹಂತವಾಗಿ ಪ್ರಯಾಣ ಬೆಳೆಸಿ ಅಲ್ಲಿಗೆ ಬಂದು ಅನಾಥಪಿಂಡಿಕನ ಜೇತವನಾರಾಮದಲ್ಲಿ ತಂಗಿದರು.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>ಇನ್ನು ಬಹಳಕಾಲ ಕಳೆದಿಲ್ಲವಾದರೂ ಆಯುಷ್ಮಂತ ರಟ್ಠಪಾಲನು ಏಕಾಂತವಾಗಿ, ವಿರಾಗಿಯಾಗಿ, ಅಪ್ರಮತ್ತನಾಗಿ ಶ್ರದ್ಧೆ ದೃಢಚಿತ್ತವುಳ್ಳವನಾಗಿ ಅಭಿಜ್ಞಾನದ ಮೂಲಕ ಬ್ರಹ್ಮಚರ್ಯಜೀವನ (ಪವಿತ್ರ ಜೀವನ)ದ ಪರಮ ಗುರಿಯನ್ನು ಮುಟ್ಟಿ ಅಲ್ಲೇ ನೆಲೆಗೊಂಡನು. ಇಂತಹ ಸ್ಥಿತಿಗಾಗಿಯೇ ಸಕಾರಣವಾಗಿಯೇ ಕುಲಪುತ್ರರು ಮನೆಯನ್ನು ತೊರೆದು ಉಪಸಂಪದವನ್ನು ಪಡೆಯುವುದು36. ಅವನಿಗೆ ಅಭಿಜ್ಞಾನದಿಂದ (ನೇರ ಅರಿವು) ತಿಳಿಯಿತು. ಹುಟ್ಟನ್ನು ನಾಶಮಾಡಿದ್ದೇನೆ, ಬ್ರಹ್ಮಚರ್ಯ (ಪವಿತ್ರ) ಜೀವನವನ್ನು ನಡೆಸಿದ್ದೇನೆ; ಏನನ್ನು ಮಾಡಬೇಕೋ ಅದನ್ನು ಮಾಡಿದ್ದೇನೆ. ಇನ್ನುಮುಂದೆ (ನನಗೆ) ಯಾವುದೇ ಹುಟ್ಟು ಇಲ್ಲ. ಹೀಗೆ ಆಯುಷ್ಮಂತ ರಟ್ಠಪಾಲನು ಅರಹಂತರಲ್ಲೊಬ್ಬನಾದನು.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>8. ಆಗ ಆಯುಷ್ಮಂತ ರಟ್ಠಪಾಲನು ಭಗವಾನರ ಬಳಿ ಹೋಗಿ, ಅಭಿವಂದಿಸಿಯಾದ ನಂತರದಲ್ಲಿ ಒಂದು ಬದಿಯಲ್ಲಿ ಕುಳಿತು ಹೇಳಿದನು: ಪೂಜ್ಯರೆ, ಭಗವಾನರು ಅಪ್ಪಣೆ ಕೊಟ್ಟರೆ ನನ್ನ ತಂದೆ-ತಾಯಿಗಳನ್ನು ನೋಡಲು ಇಚ್ಛಿಸುತ್ತೇನೆ.</p>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>ಆಗ ಭಗವಾನರು ಮಾನಸಿಕವಾಗಿಯೇ ಆಯುಷ್ಮಂತ ರಟ್ಠಪಾಲನ ಮನಸ್ಸನ್ನು ಪ್ರವೇಶಿಸಿ ಅವನ ಆಲೋಚನೆಗಳನ್ನು ಅರಿತರು. ಆಯುಷ್ಮಂತ ರಟ್ಠಪಾಲನು ಸಮಣ ಬದುಕನ್ನು ತೊರೆಯಲು ಮತ್ತು ಹೀನ ಬದುಕಿಗೆ ಹಿಂತಿರುಗಲು ಅಸಾಧ್ಯವೆಂದು ಅರಿತು ಹೀಗೆ ಹೇಳಿದರು: ರಟ್ಠಪಾಲ, ನೀನೇನೆಂದುಕೊಂಡಿರುವೆಯೋ ಅದನ್ನು ಮಾಡಲು ಇದು ಸಕಾಲ.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>ಆಗ ಆಯುಷ್ಮಂತ ರಟ್ಠಪಾಲನು ತನ್ನ ಆಸನದಿಂದ ಎದ್ದು ಭಗವಾನರಿಗೆ ಅಭಿವಂದಿಸಿ ಪ್ರದಕ್ಷಿಣೆ ಹಾಕಿ ನಿರ್ಗಮಿಸಿದನು. ಸೇನಾಸನವನ್ನು (ವಿಶ್ರಾಂತಿ ಪಡೆಯುವ ಜಾಗ) ವ್ಯವಸ್ಥಿತವಾಗಿಟ್ಟು ಚೀವರವನ್ನು ಹೊದ್ದು ಪಿಂಡಪಾತ್ರೆಯನ್ನು ಹಿಡಿದು ಥುಲ್ಲಕೋಟ್ಠಿಕದ ಕಡೆ ಪಯಣ ಬೆಳೆಸಿದನು. ಹಂತಹಂತವಾಗಿ ಪಯಣ ನಡೆಸುತ್ತಾ ಥುಲ್ಲಕೋಟ್ಠಿಕಕ್ಕೆ ಬಂದನು. ಅಲ್ಲಿ ರಾಜಕೋರಬ್ಯನ ಮಿಗಚೀರ ವನದಲ್ಲಿ ಉಳಿದುಕೊಂಡನು. ಆನಂತರದಲ್ಲಿ ಮುಂಜಾನೆಯ ಸಮಯದಲ್ಲಿ ಚೀವರವನ್ನು ಹೊದ್ದು ಪಿಂಡಪಾತ್ರೆಯನ್ನು ಹಿಡಿದು ಥುಲ್ಲಕೋಟ್ಠಿಕ ನಗರದಲ್ಲಿ ಭಿಕ್ಷೆಗಾಗಿ ಮನೆಯಿಂದ ಮನೆಗೆ ಹೋಗುತ್ತಿರುವಾಗ ತನ್ನ ತಂದೆಯ ಮನೆಯ ಮುಂದೆಯೇ ಬಂದನು.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>ಆ ಸಮಯದಲ್ಲಿ ಆಯುಷ್ಮಂತ ರಟ್ಠಪಾಲನ ತಂದೆಯು ಮನೆಯ ಅಂಗಳದಲ್ಲಿರುವ ಮಧ್ಯ ಬಾಗಿಲಿನಲ್ಲಿ ತಲೆ ಬಾಚಿಕೊಳ್ಳುತ್ತ ಕುಳಿತಿದ್ದರು. ಆಯುಷ್ಮಂತ ರಟ್ಠಪಾಲನು ದೂರದಲ್ಲಿ ಬರುತ್ತಿರುವುದನ್ನು ನೋಡಿ ಹೀಗೆ ಹೇಳಿದನು: ಈ ಬೋಳುತಲೆಯ ಸಮಣರೇ ಪ್ರಿಯನಾದ, ಆತ್ಮೀಯನಾದ ನಮ್ಮ ಏಕಮಾತ್ರ ಪುತ್ರನನ್ನು ಪಬ್ಬಜಿತನನ್ನಾಗಿ ಮಾಡಿರುವುದು. ತನ್ನ ಸ್ವಂತ ತಂದೆಯ ಮನೆಯಿಂದ ಆಯುಷ್ಮಂತ ರಟ್ಠಪಾಲನಿಗೆ ಭಿಕ್ಷೆಯೂ ಸಿಗಲಿಲ್ಲ ಅಥವಾ ವಿನಯದಿಂದ ಮುಂದೆ ಹೋಗೆಂದು ಹೇಳಲಿಲ್ಲ, ಸಿಕ್ಕಿದ್ದು ಬೈಗಳು ಮಾತ್ರ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>ಅಷ್ಟರಲ್ಲೇ ಆ ಮನೆಯ ದಾಸಿಯೊಬ್ಬಳು (ಸಂಬಂಧಿಕರ ಕಡೆಯವಳು) ಹಳೆಯ ಗಂಜಿಯನ್ನು (ಅಭಿದೋಸಿ ಕಂ-ಕುಮ್ಮಾಸಂ) ಇನ್ನೇನು ಬಿಸಾಡಬೇಕೆಂದು ಹೊರಬಂದಳು. ಇದನ್ನು ನೋಡಿದ ಆಯುಷ್ಮಂತ ರಟ್ಠಪಾಲನು ಹೀಗೆ ನುಡಿದನು: ಸೋದರಿ, ಈ ಆಹಾರವನ್ನು ನೀನು ಬಿಸಾಡಬೇಕೆಂದಿದ್ದರೆ, ಅದನ್ನು ನನ್ನ ಈ ಬವನಾಸಿಯಲ್ಲಿ ಹಾಕು.</p>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>9. ಅವಳು ಹಾಗೆ ಮಾಡುವಾಗ ಅವಳು ಅವನ ಕೈ, ಕಾಲು ಮತ್ತು ಧ್ವನಿ ಚಹರೆಗಳನ್ನು ಗುರುತಿಸಿದಳು. ತಕ್ಷಣವೇ ಅವನ ತಾಯಿಯ ಬಳಿ ಹೋಗಿ, ಅಮ್ಮ, ನೀವಿದನ್ನು ತಿಳಿಯಿರಿ. ನಮ್ಮ ಮನೆ ಯಜಮಾನರ ಮಗ ರಟ್ಠಪಾಲನು ಬಂದಿದ್ದಾನೆ ಎಂದಳು.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>ಬಹಳ ಸಂತೋಷ! ನೀನು ಏನನ್ನು ಹೇಳುತ್ತಿರುವೆಯೋ ಅದು ನಿಜವಾದರೆ ನೀನೆಂದಿಗೂ ಇನ್ನುಮುಂದೆ ದಾಸಿಯಲ್ಲ. ಆಗ ಆಯುಷ್ಮಂತ ರಟ್ಠಪಾಲನ ತಾಯಿಯು ಅವನ ತಂದೆಯ ಬಳಿ ಹೋಗಿ ಹೇಳಿದಳು: ನೀವಿದನ್ನು ತಿಳಿಯಿರಿ, ಯಜಮಾನರೆ; ಕುಲಪುತ್ರ ರಟ್ಠಪಾಲನು ಬಂದಿದ್ದಾನೆಂದು ಅವಳೇ ಹೇಳುತ್ತಿದ್ದಾಳೆ.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>ಆಗತಾನೆ ಆಯುಷ್ಮಂತನಾದ ರಟ್ಠಪಾಲನು ನಿವಾಸವೊಂದರ ಗೋಡೆಯ ಬಳಿ ಕುಳಿತು ಹಳೆಯ ಗಂಜಿಯನ್ನು ಕುಡಿಯುತ್ತಿದ್ದನು. ತಂದೆಯು ರಟ್ಠಪಾಲನ ಬಳಿ ಹೋಗಿ ಹೇಳಿದನು: ರಟ್ಠಪಾಲ, ನನ್ನ ಪ್ರಿಯನೆ... ನೀನು ಹಳೆಯ ಗಂಜಿಯನ್ನು ಕುಡಿಯುತ್ತಿರುವೆ!37 ನಿನಗೆ ಹೋಗುವುದಕ್ಕೆ ನಿನ್ನದೇ ಆದ ಮನೆ ಇಲ್ಲವೇ?</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>ಗೃಹಪತಿಯೇ, ನಮಗೆ ಮನೆಯಾದರೂ ಹೇಗಿರುತ್ತದೆ? ಮನೆಯನ್ನು ತೊರೆದವರಾದ ನಮಗೆ ಮನೆ ಹೇಗಿರಲು ಸಾಧ್ಯ? ನಾವು ಮನೆಯಿಲ್ಲದವರು ಗೃಹಪತಿಯೇ. ನಾವು ನಿಮ್ಮ ಮನೆಗೆ ಹೋದೆವು. ಆದರೆ ನಮಗೆ ಅಲ್ಲಿ ಭಿಕ್ಷೆಯಾಗಲಿ, ವಿನಯದಿಂದ ಇಲ್ಲವೆಂಬ ಮಾತಾಗಲಿ ಬರಲಿಲ್ಲ, ಬದಲಾಗಿ ನಮಗೆ ಬೈಗಳು ಸಿಕ್ಕವು.</p>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>ಬನ್ನಿ ಪ್ರಿಯ ರಟ್ಠಪಾಲರೆ, ಮನೆಗೆ ಹೋಗೋಣ ಬನ್ನಿ.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>ಇಲ್ಲ, ಗೃಹಪತಿಯೇ, ನನ್ನ ಇಂದಿನ ಊಟ ಮುಗಿಯಿತು.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>ಹಾಗಾದರೆ, ಪ್ರಿಯ ರಟ್ಠಪಾಲರೆ, ನಾಳೆಯ ಊಟಕ್ಕಾಗಿ ದಯಮಾಡಿ ಒಪ್ಪಿಕೊಳ್ಳಿ. ಆಯುಷ್ಮಂತ ರಟ್ಠಪಾಲನು ಮೌನದಿಂದಲೆ ಸಮ್ಮತಿಸಿದನು.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>ಆಯುಷ್ಮಂತ ರಟ್ಠಪಾಲನು ಸಮ್ಮತಿಸಿದ್ದಾನೆಂದು ತಿಳಿದು ತಂದೆಯು ತನ್ನ ಮನೆಗೆ ಹೋಗಿ ಹಿರಣ್ಯ ಸುವರ್ಣ ನಾಣ್ಯಗಳನ್ನು ಮತ್ತು ಬಂಗಾರದ ಗಟ್ಟಿಗಳನ್ನು ಕುಪ್ಪೆಮಾಡಿ ಅದನ್ನು ಹೊದಿಕೆಯಿಂದ ಮುಚ್ಚಿದನು. ಆಯುಷ್ಮಂತ ರಟ್ಠಪಾಲನ ಪೂವರ್ಾಶ್ರಮದ ಸತಿಯರನ್ನು ಕರೆದು ಹೇಳಿದನು: ಬನ್ನಿ, ನನ್ನ ಸೊಸೆಯಂದಿರೆ, ಯಾವರೀತಿಯಲ್ಲಿ ರಟ್ಠಪಾಲನು ನಿಮ್ಮನ್ನು ನೋಡಲು ಇಚ್ಛಿಸುತ್ತಾನೋ ಆ ರೀತಿಯಲ್ಲಿ ಸಿಂಗರಿಸಿಕೊಳ್ಳಿ.</p>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>10. ರಾತ್ರಿ ಕಳೆದಮೇಲೆ ಆಯುಷ್ಮಂತ ರಟ್ಟಪಾಲನ ತಂದೆಯು ವಿಧವಿಧವಾದ ಭಕ್ಷ್ಯ ಭೋಜ್ಯಗಳನ್ನು ತನ್ನ ಮನೆಯಲ್ಲಿಯೇ ತಯಾರು ಮಾಡಿಸಿ ಭೋಜನದ ಸಮಯವನ್ನು ಘೋಷಿಸಲು ಆಯುಷ್ಮಂತನಾದ ರಟ್ಠಪಾಲನಿಗೆ ಹೇಳಿದನು: ಇದು ಸಮಯ, ಪ್ರಿಯ ರಟ್ಠಪಾಲ, ಭೋಜನವು ಸಿದ್ಧವಾಗಿದೆ.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>ಆಗ ಪೂವರ್ಾಹ್ನ ಸಮಯವಾಗಿದ್ದುದರಿಂದ ಆಯುಷ್ಮಂತನಾದ ರಟ್ಠಪಾಲನು ಚೀವರನ್ನು ಸರಿಪಡಿಸಿಕೊಂಡು, ಪಿಂಡಪಾತ್ರೆಯನ್ನು ಹಿಡಿದು ಸಂಘಾಟಿ (ಎದೆಯ ಮೇಲೆ ಹಾಕಿಕೊಳ್ಳುವ ಶಲ್ಯೆ) ಹಾಕಿಕೊಂಡು ತನ್ನ ತಂದೆಯ ಮನೆಗೆ ಹೋಗಿ ಅಲ್ಲಿ ತನಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತನು. ಆಗ ತಂದೆಯು ಹಿರಣ್ಯ ಸುವರ್ಣ ನಾಣ್ಯಗಳ ಮತ್ತು ಚಿನ್ನದ ಗಟ್ಟಿಗಳ ರಾಶಿಯ ಮೇಲಿದ್ದ ಹೊದಿಕೆಯನ್ನು ತೆಗೆದು ಹೇಳಿದನು: ಪ್ರಿಯ ರಟ್ಠಪಾಲ, ಇದು ನಿನ್ನ ತಾಯಿಯ ಕಡೆಯಿಂದ ಬಂದ ಧನ, ಇದು ನಿನ್ನ ತಂದೆಯ ಕಡೆಯಿಂದ ಬಂದ ಧನ, ಇದು ನಿನ್ನ ಪೂರ್ವಜರ ಕಡೆಯಿಂದ ಬಂದ ಧನ. ಪ್ರಿಯ ರಟ್ಠಪಾಲ, ಈ ಎಲ್ಲ ಐಶ್ವರ್ಯವನ್ನು ಅನುಭವಿಸಿ ಪುಣ್ಯವನ್ನು ಆರ್ಜಿಸು. ರಟ್ಠಪಾಲ ಬಾ; ಸಂನ್ಯಾಸದ ಬದುಕನ್ನು ತೊರೆದು ಈ ಕೆಳಗಿನ ಮಟ್ಟದ (ಗೃಹಸ್ಥ) ಬದುಕಿಗೆ ಬಂದು ಈ ಐಶ್ವರ್ಯವನ್ನೆಲ್ಲ ಅನುಭವಿಸಿ ಪುಣ್ಯವನ್ನು ಆರ್ಜಿಸು.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>ಗೃಹಪತಿಯೆ, ನನ್ನ ವಚನವನ್ನು ಪಾಲಿಸುವುದಾದರೆ ಈ ಎಲ್ಲ ಹಿರಣ್ಯ ಸುವರ್ಣಗಳ ರಾಶಿಯನ್ನು ಗಾಡಿಗಳಲ್ಲಿ ತುಂಬಿಕೊಂಡು ಹೋಗಿ ಹರಿಯುವ ಗಂಗಾನದಿಯ ಮಧ್ಯೆ ಬಿಸುಡು. ಇದೆಲ್ಲ ಏಕೆ? ಏಕೆಂದರೆ, ಗೃಹಪತಿಯೇ ಇದೆಲ್ಲದರ ಕಾರಣದಿಂದಾಗಿಯೇ ನಿನ್ನಲ್ಲಿ ಶೋಕ, ಬೇಸರ, ನೋವು, ದುಃಖ, ಹತಾಶೆಗಳು ಉಂಟಾಗುತ್ತವೆ.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>ಆನಂತರದಲ್ಲಿ ಆಯುಷ್ಮಂತ ರಟ್ಠಪಾಲನ ಪೂವರ್ಾಶ್ರಮದ ಸತಿಯರು ಅವನ ಪಾದಗಳನ್ನು ಚುಂಬಿಸಿ ನುಡಿದರು: ಆರ್ಯಪುತ್ರ, ಯಾವ ದೇವಕನ್ಯೆಯರ ಸಲುವಾಗಿ ತಾವು ಬ್ರಹ್ಮಚರ್ಯ ಜೀವನ (ಪವಿತ್ರ ಜೀವನ)ವನ್ನು ನಡೆಸುತ್ತಿದ್ದೀರಿ? ಅವರು ನೋಡಲು ಹೇಗಿದ್ದಾರೆ?</p>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>ಸೋದರಿಯರೆ, ನಾವು ದೇವಕನ್ಯೆಯರ ಸಲುವಾಗಿ ಬ್ರಹ್ಮಚರ್ಯ ಜೀವನವನ್ನು ನಡೆಸುವುದಿಲ್ಲ.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>ಆರ್ಯಪುತ್ರ ರಟ್ಠಪಾಲನು ತಮ್ಮನ್ನು ಸೋದರಿಯರೆ ಎಂದು ಕರೆದನೆಂದು ಬಿಕ್ಕಿ ಬಿಕ್ಕಿ ಅತ್ತರು. ಮತ್ತು ಅಲ್ಲಿಯೇ ಮೂಛರ್ೆ ಹೋದರು.</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>11. ಆಗ ಆಯುಷ್ಮಂತ ರಟ್ಠಪಾಲನು ತಂದೆಗೆ ಹೀಗೆ ಹೇಳಿದನು: ಗೃಹಪತಿಯೇ, ನಮಗೆ ಭೋಜನವನ್ನು ಕೊಡುವುದಿದ್ದರೆ ಅದನ್ನು ಕೊಡಿ; ಹೀಗೆ ನಮ್ಮನ್ನು ಕಷ್ಟಕ್ಕೀಡು ಮಾಡಬೇಡಿ.</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>ಪ್ರಿಯ ರಟ್ಠಪಾಲ, ಭೋಜನ ಸಿದ್ಧವಿದೆ, ಊಟಮಾಡಿ. ಆಗ ಆಯುಷ್ಮಂತ ರಟ್ಠಪಾಲನ ತಂದೆಯು ತಾನೇ ಸ್ವತಃ ತನ್ನ ಕೈಗಳಿಂದ ವಿವಿಧ ಭಕ್ಷ್ಯ ಭೋಜ್ಯಗಳನ್ನು ಬಡಿಸಿದನು. ಆಯುಷ್ಮಂತ ರಟ್ಠಪಾಲನು ಊಟವನ್ನು ಮುಗಿಸಿ ಬವನಾಸಿಯಿಂದ ಕೈಯನ್ನು ಹಿಂತೆಗೆದುಕೊಂಡ ಮೇಲೆ, ಎದ್ದುನಿಂತು ಈ ಕೆಳಗಿನ ಗಾಥೆಗಳನ್ನು ಹೇಳಿದನು:</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a></p>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>1. ಬೆಡಗು ಮಾಡಿಕೊಂಡ ಗೊಂಬೆಯಿದು ನೋಡು38</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>ಕೀವು ರಕ್ತದಿಂದ ತುಂಬಿಕೊಂಡಿರುವ ಈ</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>ರೋಗ ಮೂಟೆಯಾಗಿ ಆತಂಕದಲ್ಲಿಹುದು</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>ಅದರೊಳಗಿಲ್ಲ ಸ್ಥಾಯಿತನವು</p>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>2. ರೂಪವೊಂದು ಸಿಂಗರಿಸಿಕೊಂಡಿದೆ ನೋಡು</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>ಮೈಯತುಂಬ ಒಡವೆ ಕಿವಿಗೆ ಓಲೆ</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>ತೊಗಲಿನಿಂದ ಮುಚ್ಚಿಕೊಂಡ ಅಸ್ತಿಪಂಜರವಿದು</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>ಅದರ ಮೇಲಿದೆ ಮನಸೆಳೆವ ಸೋಗಿನುಡುಗೆ.</p>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>3. ಪಾದಗಳಿಗೆ ಕೆಂಪು ಸಾಲನೆಳೆದುಕೊಂಡು</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>ಮುಖಕೆ ರಂಗು ಪೂಸಿಕೊಂಡು</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>ವಂಚಿಸಬಹುದು ಮೂರ್ಖನನು, ಆದರೆ</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>ಮಾಡದದೇನೂ ಇನ್ನೊಂದು ತೀರವ ಸೇರುವವನನ್ನು.</p>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>4. ಎಂಟು ಎಳೆಯ ಜಡೆ ಹಾಕಿಕೊಂಡ</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>ಸೆಳೆವ ಕಣ್ಣಿಗೆ ಕಾಡಿಗೆ ಹಚ್ಚಿಕೊಂಡ ಹೆಣ್ಣು</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>ವಂಚಿಸಬಹುದು ಮೂರ್ಖನನು, ಆದರೆ</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>ಮಾಡದದೇನೂ ಇನ್ನೊಂದು ತೀರವ ಸೇರುವವನನ್ನು.</p>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>5. ಹೊಲಸ ದೇಹ, ಆದರೆಲ್ಲ ಮುಚ್ಚಿಹೋಗಿದೆ</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>ಬಣ್ಣ ಬಳಿದುಕೊಂಡ ಹೊಸ ಕಸದ ಕುಂಭದಂತೆ</p>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>ವಂಚಿಸಬಹುದು ಮೂರ್ಖನನು, ಆದರೆ</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>ಮಾಡದದೇನೂ ಇನ್ನೊಂದು ತೀರವ ಸೇರುವವನನ್ನು.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>6. ಬಲೆಯ ಬೀಸಿದೆ ಮಿಗವು ಬೀಳಲೆಂದು</p>
    <p><a class='ref sc' id='sc70'>SC 70</a><a class='ref cscd' id='cscd70'>CSCD 70</a>ಆದರೆ ಬೀಳಲೇ ಇಲ್ಲ ಮಿಗವು ಬಲೆಯೊಳು</p>
    <p><a class='ref sc' id='sc71'>SC 71</a><a class='ref cscd' id='cscd71'>CSCD 71</a>ಬಲೆಯ ಕಚ್ಚಿದ್ದೇವೆ, ಬನ್ನಿ ಇನ್ನು ಹೋಗೋಣ</p>
    <p><a class='ref sc' id='sc72'>SC 72</a><a class='ref cscd' id='cscd72'>CSCD 72</a>ಬೇಟೆಗಾರರಿನ್ನು ಕಣ್ಣೀರ ಸುರಿಸಲಿ.</p>
    <p><a class='ref sc' id='sc73'>SC 73</a><a class='ref cscd' id='cscd73'>CSCD 73</a>12. ಆಯುಷ್ಮಂತ ರಟ್ಠಪಾಲನು ಎದ್ದುನಿಂತು ಈ ಗಾಥೆಗಳನ್ನು ಹೇಳಿದ ಮೇಲೆ, ಅಲ್ಲಿಂದ ರಾಜಕೋರಬ್ಯನ ಮಿಗಚೀರ ಉದ್ಯಾನಕ್ಕೆ ಹೋಗಿ ಅಲ್ಲಿನ ವೃಕ್ಷ ಮೂಲವೊಂದರಲ್ಲಿ ದಿನದ ಸಮಯವನ್ನು ಕಳೆದನು.</p>
    <p><a class='ref sc' id='sc74'>SC 74</a><a class='ref cscd' id='cscd74'>CSCD 74</a>13. ರಾಜಕೋರಬ್ಯನು ತನ್ನ ಉದ್ಯಾನದ ಮಾಲಿಗೆ ಹೇಳಿದನು: ಪ್ರಿಯ ಮಿಗುವ, ಮಿಗಚೀರ ಉದ್ಯಾನವನ್ನು ಸ್ವಚ್ಛಮಾಡಿಡು; ನಾವು ಅಲ್ಲಿಗೆ ವಿಹಾರಕ್ಕೆ ಬರುವವರಿದ್ದೇವೆ. ಆಗಲೀ ಒಡೆಯರೇ ಎಂದು ಮಿಗವ ಉತ್ತರಿಸಿದ. ಹೀಗೆ ಮಿಗವನು ಮಿಗಚೀರ ಉದ್ಯಾನವನ್ನು ಸ್ವಚ್ಛಗೊಳಿಸುತ್ತಿದ್ದಾಗ ದಿನದ ವಸತಿಗಾಗಿ ವೃಕ್ಷ ಮೂಲವೊಂದರಲ್ಲಿ ಆಯುಷ್ಮಂತ ರಟ್ಠಪಾಲರು ಕುಳಿತಿರುವುದು ಕಂಡುಬಂದಿತು. ಹೀಗೆ ನೋಡಿದ ನಂತರದಲ್ಲಿ ಸುದ್ದಿಯನ್ನು ಮುಟ್ಟಿಸಲು ರಾಜಕೋರಬ್ಯನಲ್ಲಿಗೆ ಹೋಗಿ ಹೇಳಿದನು: ಒಡೆಯರೆ, ಮಿಗಚೀರ ಉದ್ಯಾನವನ್ನು ಸ್ವಚ್ಛಗೊಳಿಸಲಾಗಿದೆ. ಇದೇ ಥುಲ್ಲಕೋಟ್ಠಿಕ ಪ್ರತಿಷ್ಠಿತ ಮನೆತನದ ಕುಲಪುತ್ರನಾದ ಆಯುಷ್ಮಂತ ರಟ್ಠಪಾಲರು, ಅವರ ಬಗ್ಗೆ ತಾವು ಯಾವಾಗಲೂ ಒಳ್ಳೆಯ ಹೊಗಳಿಕೆಯ ಮಾತುಗಳನ್ನು ಆಡುತ್ತಿದ್ದೀರಿ. ಅಂತಹವರು ಇಲ್ಲೇ ಮಿಗಚೀರ ಉದ್ಯಾನದಲ್ಲಿ ತಮ್ಮ ದಿನದ ವಸತಿಗಾಗಿ ವೃಕ್ಷ ಮೂಲವೊಂದರಲ್ಲಿ ಕುಳಿತಿದ್ದಾರೆ.</p>
    <p><a class='ref sc' id='sc75'>SC 75</a><a class='ref cscd' id='cscd75'>CSCD 75</a>ಆಯಿತು, ಒಳ್ಳೆಯದು ಮಿಗವ. ಇನ್ನು ಮಿಗಚೀರ ಉದ್ಯಾನದಲ್ಲಿ ಇಂದು ವಿಹರಿಸುವುದು ಸಾಕು. ಇನ್ನು ನಾವು ಆಚಾರ್ಯ ರಟ್ಠಪಾಲರನ್ನು ಗೌರವಿಸಲು ಅಲ್ಲಿಗೆ ಹೋಗೋಣ.</p>
    <p><a class='ref sc' id='sc76'>SC 76</a><a class='ref cscd' id='cscd76'>CSCD 76</a>ಆನಂತರ ರಾಜಕೋರಬ್ಯನು ಏನೆಲ್ಲ ಆಹಾರವನ್ನು ಅಲ್ಲಿ ತಯಾರಿಸಿದ್ದರೋ ಅದನ್ನೆಲ್ಲವನ್ನೂ ಕೊಟ್ಟುಬಿಡಿ ಎಂದು ಹೇಳಿ ತನ್ನ ಬಳಿ ಇದ್ದ ಹಲವಾರು ರಾಜರಥಗಳನ್ನು ಸಿದ್ಧಪಡಿಸುವಂತೆ ಹೇಳಿ, ಒಂದರಲ್ಲಿ ತಾನೇ ಹತ್ತಿ, ಬೇರೆ ರಥಗಳಿಂದೊಡಗೂಡಿ ರಾಜವೈಭವದೊಡನೆ ಥುಲ್ಲಕೋಟ್ಠಿಕದ ಹೊರ ವಲಯಕ್ಕೆ ಆಯುಷ್ಮಂತ ರಟ್ಠಪಾಲನನ್ನು ನೋಡಲು ಹೋದನು. ಎಲ್ಲಿಯವರೆಗೂ ರಥಗಳು ಹೋಗುತ್ತವೋ ಅಲ್ಲಿಯವರೆಗೂ ರಸ್ತೆಯಲ್ಲಿ ಹೋದನು. ಆನಂತರದಲ್ಲಿ ರಥದಿಂದ ಕೆಳಗಿಳಿದು ಕಾಲ್ನಡಿಗೆಯಲ್ಲಿ ಪ್ರತಿಷ್ಠಿತ ಅಧಿಕಾರಿಗಳ ಸಮೇತ ಆಯುಷ್ಮಂತ ರಟ್ಠಪಾಲರನ್ನು ನೋಡಲು ಹೋದನು. ಆಯುಷ್ಮಂತ ರಟ್ಠಪಾಲರೊಡನೆ ಉಭಯ ಕುಶಲೋಪರಿ ಮಾತುಗಳು ಮುಗಿದಮೇಲೆ ಒಂದುಕಡೆ ನಿಂತು ಹೀಗೆ ಹೇಳಿದ: ಆಚಾರ್ಯ ರಟ್ಠಪಾಲರೆ, ಈ ಹಸ್ತಿ ಕಂಬಳಿಯ ಮೇಲೆ ಕುಳಿತುಕೊಳ್ಳಿ.</p>
    <p><a class='ref sc' id='sc77'>SC 77</a><a class='ref cscd' id='cscd77'>CSCD 77</a>ಇದರ ಅವಶ್ಯಕತೆ ಇಲ್ಲ ಮಹಾರಾಜರೆ, ನೀವು ಕುಳಿತುಕೊಳ್ಳಿ, ನನಗೆ ನನ್ನ ಚಾಪೆ ಇದೆ.</p>
    <p><a class='ref sc' id='sc78'>SC 78</a><a class='ref cscd' id='cscd78'>CSCD 78</a>ರಾಜಕೋರಬ್ಯನು ತನಗೆ ಅಣಿ ಮಾಡಿದ ಆಸನದ ಮೇಲೆ ಕುಳಿತು ಹೀಗೆ ಹೇಳಿದನು:</p>
    <p><a class='ref sc' id='sc79'>SC 79</a><a class='ref cscd' id='cscd79'>CSCD 79</a>14. ಆಚಾರ್ಯ ರಟ್ಠಪಾಲರೆ, ನಾಲ್ಕು ವಿಧದ ನಷ್ಟಗಳಿವೆ. ಈ ನಾಲ್ಕುರೀತಿಯ ನಷ್ಟಗಳ ದೆಸೆಯಿಂದ ಕೆಲವರು ತಲೆಗೂದಲನ್ನು ಮತ್ತು ಗಡ್ಡವನ್ನು ತೆಗೆದು ಕಾಷಾಯ ವಸ್ತ್ರ ಧರಿಸಿ ಮನೆಯನ್ನು ತೊರೆದು ಪಬ್ಬಜಿತರಾಗುತ್ತಾರೆ. ಈ ನಾಲ್ಕು ಯಾವುವು? ವೃದ್ಧಾಪ್ಯದಿಂದ ಆಗುವ ನಷ್ಟ, ರೋಗದಿಂದ ಆಗುವ ನಷ್ಟ, ಧನ ನಷ್ಟ ಮತ್ತು ಬಂಧುಗಳು ಸತ್ತು ಹೋಗುವುದರಿಂದ ಆಗುವ ನಷ್ಟ.</p>
    <p><a class='ref sc' id='sc80'>SC 80</a><a class='ref cscd' id='cscd80'>CSCD 80</a>ವೃದ್ಧಾಪ್ಯದಿಂದ ಆಗುವ ನಷ್ಟವೇನು? ಆಚಾರ್ಯ ರಟ್ಠಪಾಲರೆ, ಇಲ್ಲಿ ಯಾರೋ ಒಬ್ಬರು ವೃದ್ಧರಾಗಿದ್ದಾರೆ, ವಯಸ್ಸಾಗಿದೆ, ವರುಷಗಳು ಬಿದ್ದು ಹೊರೆಯಾಗುತ್ತಿವೆ, ಬದುಕಿನಲ್ಲಿ ಬಹುದೂರ ಬಂದಿದ್ದಾರೆ, ಕೊನೆಯ ಹಂತಕ್ಕೆ ಬಂದಿದ್ದಾರೆ. ಅಂತಹವರು ಹೀಗೆ ಯೋಚಿಸುತ್ತಾರೆ: ನಾನು ವೃದ್ಧನಾಗಿದ್ದೇನೆ, ವಯಸ್ಸಾಗಿದೆ, ವರುಷಗಳು ಹೊರೆಯಾಗುತ್ತಿವೆ, ಬದುಕಿನಲ್ಲಿ ಬಹುದೂರ ಬಂದಿದ್ದೇನೆ, ಕೊನೆಯ ಹಂತಕ್ಕೆ ಬಂದಿದ್ದೇನೆ. ನಾನು ಯಾವ ಸಂಪತ್ತನ್ನು ಗಳಿಸಲಾಗಲಿಲ್ಲವೋ ಅದನ್ನು ಈಗ ಸುಲಭವಾಗಿ ಗಳಿಸಲಾಗುವುದಿಲ್ಲ ಅಥವಾ ಈಗಿರುವ ಸಂಪತ್ತನ್ನು ವೃದ್ಧಿಮಾಡಲು ಆಗುವುದಿಲ್ಲ. ಒಂದುವೇಳೆ ನಾನು ತಲೆಗೂದಲು ಗಡ್ಡವನ್ನು ತೆಗೆದು ಕಾಷಾಯವಸ್ತ್ರ ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾದರೆ ಹೇಗೆ? ವೃದ್ಧಾಪ್ಯದ ಕಾರಣ ಈ ನಷ್ಟ ಉಂಟಾದುದರಿಂದ ತಲೆಗೂದಲು ಗಡ್ಡವನ್ನು ತೆಗೆದು ಕಾಷಾಯವಸ್ತ್ರ ಧರಿಸಿ ಮನೆಯನ್ನು ತೊರೆದು ಪಬ್ಬಜಿತನಾಗಲು ಹೋಗುತ್ತೇನೆ. ಇದು ವೃದ್ಧಾಪ್ಯ ಕಾರಣದ ನಷ್ಟ. ಆದರೆ ಆಚಾರ್ಯ ರಟ್ಠಪಾಲರು ಇನ್ನು ಯೌವ್ವನದಲ್ಲಿದ್ದಾರೆ, ತಲೆಕಪ್ಪಿರುವ ಯೌವನದಿಂದ ಕೂಡಿರುವ ಮನುಷ್ಯರು ಮತ್ತು ಅವರು ಬದುಕಿನ ಪ್ರಮುಖ ಘಟ್ಟದಲ್ಲಿರುವವರು. ಆಚಾರ್ಯ ರಟ್ಠಪಾಲರು ವೃದ್ಧಾಪ್ಯ ಕಾರಣ ಯಾವುದೇ ನಷ್ಟಕ್ಕೆ ಒಳಗಾಗಿಲ್ಲ. ಹೀಗಿರುವಾಗ ಮನೆಯನ್ನು ತೊರೆದು ಪಬ್ಬಜಿತರಾಗಿರುವುದರಿಂದ ಅವರಿಗೆ (ಈ ನಷ್ಟದ ಬಗ್ಗೆ) ಏನು ಗೊತ್ತಿದೆ, ಏನು ನೋಡಿದ್ದಾರೆ ಅಥವಾ ಕೇಳಿದ್ದಾರೆ?</p>
    <p><a class='ref sc' id='sc81'>SC 81</a><a class='ref cscd' id='cscd81'>CSCD 81</a>15. ಮತ್ತು ರೋಗದಿಂದ ಆಗುವ ನಷ್ಟವೇನು? ಇಲ್ಲಿ, ಆಚಾರ್ಯ ರಟ್ಠಪಾಲರೆ, ಇಲ್ಲಿ ಯಾರೋ ಒಬ್ಬರು ರೋಗಪೀಡಿತರಾಗಿದ್ದಾರೆ, ನೋವಿನಿಂದಿದ್ದಾರೆ ಮತ್ತು ಗಂಭೀರವಾಗಿ ಅಸ್ವಸ್ಥರಾಗಿದ್ದಾರೆ. ಅವರು ಹೀಗೆ ಯೋಚಿಸುತ್ತಾರೆ: ನಾನು ರೋಗಪೀಡಿತನಾಗಿದ್ದೇನೆ, ನೋವಿನಿಂದಿದ್ದೇನೆ ಮತ್ತು ಗಂಭೀರವಾಗಿ ಅಸ್ವಸ್ಥನಾಗಿದ್ದೇನೆ. ನಾನು ಯಾವ ಸಂಪತ್ತನ್ನು ಗಳಿಸಲಾಗಲಿಲ್ಲವೋ... ಪಬ್ಬಜಿತನಾದರೆ ಹೇಗೆ? ರೋಗದ ಕಾರಣ ನಷ್ಟವುಂಟಾದುದರಿಂದ... ಪಬ್ಬಜಿತನಾಗಲು ಹೋಗುತ್ತೇನೆ. ಇದನ್ನು ರೋಗದ ಕಾರಣ ಆಗುವ ನಷ್ಟವೆಂದು ಕರೆಯುತ್ತಾರೆ. ಆದರೆ ಆಚಾರ್ಯ ರಟ್ಠಪಾಲರು ಯಾವುದೇ ರೋಗರುಜಿನಗಳಿಂದ ಮುಕ್ತರಾಗಿದ್ದಾರೆ; ಅವರಿಗೆ ಒಳ್ಳೆ ಜೀರ್ಣಶಕ್ತಿ ಇದೆ. ಎಂದರೆ ಅದು ಪೂರ್ಣ ತಂಪಾಗಲಿ ಪೂರ್ಣ ಶಾಖವಾಗಲಿ ಇರದೆ ಮಧ್ಯಮವಾಗಿದೆ. ಆಚಾರ್ಯ ರಟ್ಠಪಾಲರು ರೋಗದ ಕಾರಣ ಯಾವುದೇ ನಷ್ಟವನ್ನು ಅನುಭವಿಸಿಲ್ಲ. ಹೀಗಿರುವಾಗ ಮನೆಯನ್ನು ತೊರೆದು ಪಬ್ಬಜಿತರಾಗಿರುವುದರಿಂದ ಅವರಿಗೆ (ಈ ನಷ್ಟದ ಬಗ್ಗೆ) ಏನು ಗೊತ್ತಿದೆ, ನೋಡಿದ್ದಾರೆ ಅಥವಾ ಕೇಳಿದ್ದಾರೆ?</p>
    <p><a class='ref sc' id='sc82'>SC 82</a><a class='ref cscd' id='cscd82'>CSCD 82</a>16. ಇನ್ನು ಸಂಪತ್ತಿನ ನಷ್ಟ ಎಂದರೇನು? ಇಲ್ಲಿ ಆಚಾರ್ಯ ರಟ್ಠಪಾಲರೆ, ಯಾರೋ ಒಬ್ಬರು ಮಹಾ ಸಂಪತ್ತನ್ನು ಮತ್ತು ಮಹಾ ಭೋಗಗಳನ್ನು ಉಳ್ಳ ಶ್ರೀಮಂತರ ಸಂಪತ್ತು ಕ್ರಮೇಣ ಕರಗುತ್ತದೆ. ಅವನು ಹೀಗೆ ಯೋಚಿಸುತ್ತಾನೆ: ನಾನು ಈ ಹಿಂದೆ ಮಹಾ ಸಂಪತ್ತನ್ನು, ಮಹಾ ಭೋಗಗಳನ್ನು ಉಳ್ಳವನಾಗಿದ್ದೆ. ಕ್ರಮೇಣ ನನ್ನ ಸಂಪತ್ತು ಕರಗಿಹೋಯಿತು. ನಾನು ಯಾವ ಸಂಪತ್ತನ್ನು ಗಳಿಸಲಾಗಲಿಲ್ಲವೊ... ಪಬ್ಬಜಿತನಾದರೆ ಹೇಗೆ? ಸಂಪತ್ತು ನಷ್ಟವಾದ ಕಾರಣ... ಪಬ್ಬಜಿತನಾಗಲು ಹೋಗುತ್ತಾನೆ. ಇದನ್ನು ಸಂಪತ್ತಿನಿಂದಾಗುವ ನಷ್ಟವೆಂದು ಕರೆಯುತ್ತಾರೆ. ಆದರೆ ಆಚಾರ್ಯ ರಟ್ಠಪಾಲರು ಇದೇ ಥುಲ್ಲಕೋಟ್ಠಿಕದ ಶ್ರೀಮಂತ ಅಗ್ರಕುಲದ ಪುತ್ರರು. ಆಚಾರ್ಯ ರಟ್ಠಪಾಲರು ಯಾವುದೇರೀತಿ ಸಂಪತ್ತಿನ ನಷ್ಟಕ್ಕೆ ಒಳಗಾಗಿಲ್ಲ. ಹೀಗಿರುವಾಗ ಮನೆಯನ್ನು ತೊರೆದು, ಪಬ್ಬಜಿತರಾಗಿರುವುದರಿಂದ ಅವರಿಗೆ (ಈ ನಷ್ಟದ ಬಗ್ಗೆ) ಏನು ಗೊತ್ತಿದೆ ಅಥವಾ ನೋಡಿದ್ದಾರೆ ಅಥವಾ ಕೇಳಿದ್ದಾರೆ?</p>
    <p><a class='ref sc' id='sc83'>SC 83</a><a class='ref cscd' id='cscd83'>CSCD 83</a>17. ಬಂಧುಗಳ ನಷ್ಟವೆಂದರೇನು? ಇಲ್ಲಿ ಆಚಾರ್ಯ ರಟ್ಠಪಾಲರೆ, ಯಾರೋ ಒಬ್ಬರಿಗೆ ಬಹಳ ಜನ ಗೆಳೆಯರು, ಒಡನಾಡಿಗಳು, ಬಂಧುಗಳು, ಸಂಬಂಧಿಗಳು ಇದ್ದಾರೆ. ಕಾಲಕ್ರಮೇಣ ಈ ಬಂಧುಗಳ ಸಂಖ್ಯೆ ಕಡಿಮೆಯಾಗುತ್ತದೆ. ಆಗ ಅವನು ಯೋಚಿಸುತ್ತಾನೆ: ಮುಂಚೆ ನನಗೆ ಬಹಳ ಗೆಳೆಯರು, ಒಡನಾಡಿಗಳು, ಬಂಧುಗಳು, ಸಂಬಂಧಿಗಳು ಇದ್ದರು. ಕಾಲಕ್ರಮೇಣ ಈ ನನ್ನ ಬಂಧುಗಳ ಸಂಖ್ಯೆ ಕಡಿಮೆಯಾಗುತ್ತಿದೆ. ನಾನು ಯಾವ ಸಂಪತ್ತನ್ನು ಗಳಿಸಲಾಗಲಿಲ್ಲವೋ... ಪಬ್ಬಜಿತನಾದರೆ ಹೇಗೆ? ಬಂಧುಗಳು ನಷ್ಟವಾದುದರ ಕಾರಣದಿಂದಾಗಿ... ಪಬ್ಬಜಿತನಾಗಲು ಹೋಗುತ್ತಾನೆ. ಇದನ್ನೇ ಬಂಧುಗಳ ನಷ್ಟವೆಂದು ಕರೆಯುವುದು. ಆದರೆ ಆಚಾರ್ಯ ರಟ್ಠಪಾಲರಿಗೆ ಇದೇ ಥುಲ್ಲಕೋಟ್ಠಿಕದಲ್ಲಿ ಹಲವಾರು ಗೆಳೆಯರು, ಒಡನಾಡಿಗಳು, ಬಂಧುಗಳು, ಸಂಬಂಧಿಗಳು ಇದ್ದಾರೆ. ಆಚಾರ್ಯ ರಟ್ಠಪಾಲರಿಗೆ ಯಾವುದೇ ಬಂಧುಗಳ ನಷ್ಟವಾಗಿಲ್ಲ. ಹೀಗಿರುವಾಗ ಮನೆಯನ್ನು ತೊರೆದು ಪಬ್ಬಜಿತರಾಗಿರುವುದರಿಂದ ಅವರಿಗೆ (ಈ ನಷ್ಟದ ಬಗ್ಗೆ) ಏನು ಗೊತ್ತಿದೆ ಅಥವಾ ನೋಡಿದ್ದಾರೆ ಅಥವಾ ಕೇಳಿದ್ದಾರೆ?</p>
    <p><a class='ref sc' id='sc84'>SC 84</a><a class='ref cscd' id='cscd84'>CSCD 84</a>18. ಆಚಾರ್ಯ ರಟ್ಠಪಾಲರೆ, ಇವು ನಾಲ್ಕುರೀತಿಯ ನಷ್ಟಗಳು. ಈ ನಾಲ್ಕುರೀತಿಯ ನಷ್ಟಗಳ ದೆಸೆಯಿಂದ ಕೆಲವರು ತಲೆಗೂದಲನ್ನು, ಗಡ್ಡವನ್ನು ತೆಗೆದು, ಕಾಷಾಯವಸ್ತ್ರವನ್ನು ಧರಿಸಿ ಮನೆಯನ್ನು ತೊರೆದು ಪಬ್ಬಜಿತರಾಗುತ್ತಾರೆ. ಆಚಾರ್ಯ ರಟ್ಠಪಾಲರು ಈ ಯಾವ ನಷ್ಟಗಳನ್ನು ಅನುಭವಿಸಿಲ್ಲ. ಹೀಗಿರುವಾಗ ಮನೆಯನ್ನು ತೊರೆದು ಪಬ್ಬಜಿತರಾಗಿರುವುದರಿಮದ ಅವರಿಗೆ (ನಷ್ಟಗಳ ಬಗ್ಗೆ) ಏನು ಗೊತ್ತಿದೆ ಅಥವಾ ನೋಡಿದ್ದಾರೆ ಅಥವಾ ಕೇಳಿದ್ದಾರೆ?</p>
    <p><a class='ref sc' id='sc85'>SC 85</a><a class='ref cscd' id='cscd85'>CSCD 85</a>19. ಮಹಾರಾಜ, ಜ್ಞಾನಿಗಳೂ ದಾರ್ಶನಿಕರೂ ಅರಹಂತರು ಸಮ್ಮಾಸಂಬುದ್ಧರೂ ಆದ ಭಗವಾನರು ನಾಲ್ಕು ಧಮ್ಮೋದ್ದೇಶಗಳನ್ನು ಉಪದೇಶಿಸಿದ್ದಾರೆ. ನಾನು ಅವನ್ನು ತಿಳಿದಿದ್ದರಿಂದ, ನೋಡಿದ್ದರಿಂದ ಮತ್ತು ಕೇಳಿದ್ದರಿಂದ ಮನೆಯನ್ನು ತೊರೆದು ಪಬ್ಬಜಿತನಾದೆ. ಆ ನಾಲ್ಕು ಯಾವುವು?</p>
    <p><a class='ref sc' id='sc86'>SC 86</a><a class='ref cscd' id='cscd86'>CSCD 86</a>(1) ಯಾವುದೇ ಲೋಕದಲ್ಲಿನ (ಜೀವಿ) ಸ್ಥಿರವಲ್ಲ, ಅದು ಕೊಚ್ಚಿಕೊಂಡು ಹೋಗುತ್ತದೆ. ಇದನ್ನು ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಬೋಧಿಸಿದ ಮೊದಲ ಧಮ್ಮೋದ್ದೇಶ. ಇದನ್ನು ತಿಳಿದೇ, ನೋಡಿಯೇ ಮತ್ತು ಕೇಳಿಯೇ ಮನೆಯನ್ನು ತೊರೆದು ಪಬ್ಬಜಿತನಾದೆ.</p>
    <p><a class='ref sc' id='sc87'>SC 87</a><a class='ref cscd' id='cscd87'>CSCD 87</a>(2) ಯಾವುದೇ ಲೋಕದಲ್ಲಿನ (ಜೀವಿಗೆ) ಆಶ್ರಯ ತಾಣವಾಗಲಿ, ರಕ್ಷಕನಾಗಲಿ ಇಲ್ಲ. ಇದು ಎರಡನೇ ಧಮ್ಮೋದ್ದೇಶ.</p>
    <p><a class='ref sc' id='sc88'>SC 88</a><a class='ref cscd' id='cscd88'>CSCD 88</a>(3) ಯಾವುದೇ ಲೋಕದಲ್ಲಿನ (ಜೀವಿಗೆ) ತನ್ನದೆಂಬುದು ಯಾವುದೂ ಇಲ್ಲ; ಎಲ್ಲವನ್ನು ಬಿಟ್ಟು ಹೋಗಬೇಕು ಮತ್ತು ಗತವಾಗಬೇಕು... ಇದು ಮೂರನೇ ಧಮ್ಮೋದ್ದೇಶ.</p>
    <p><a class='ref sc' id='sc89'>SC 89</a><a class='ref cscd' id='cscd89'>CSCD 89</a>(4) ಯಾವುದೇ ಲೋಕದಲ್ಲಿನ (ಜೀವಿಯು) ಅಪೂರ್ಣ, ಅತೃಪ್ತ ಆಸೆಗಳ ದಾಸ... ಇದು ನಾಲ್ಕನೇ ಧಮ್ಮೋದ್ದೇಶ.</p>
    <p><a class='ref sc' id='sc90'>SC 90</a><a class='ref cscd' id='cscd90'>CSCD 90</a>ಮಹಾರಾಜ, ಈ ನಾಲ್ಕು ಧಮ್ಮೋದ್ದೇಶಗಳನ್ನು ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ, ಸಮ್ಮಾಸಂಬುದ್ಧರೂ ಆದ ಭಗವಾನರು ಉಪದೇಶಿಸಿದರು. ನಾನು ಇದನ್ನು ತಿಳಿದು, ಅರಿತು, ನೋಡಿ ಮತ್ತು ಕೇಳಿ ಮನೆಯನ್ನು ತೊರೆದು ಪಬ್ಬಜಿತನಾದೆ.</p>
    <p><a class='ref sc' id='sc91'>SC 91</a><a class='ref cscd' id='cscd91'>CSCD 91</a>20. ಆಚಾರ್ಯ ರಟ್ಠಪಾಲರೆ, ಯಾವುದೇ ಲೋಕದಲ್ಲಿನ ಜೀವಿಯು ಸ್ಥಿರವಲ್ಲ, ಕೊಚ್ಚಿಕೊಂಡು ಹೋಗುತ್ತದೆ</p>
    <p><a class='ref sc' id='sc92'>SC 92</a><a class='ref cscd' id='cscd92'>CSCD 92</a>ವಾಕ್ಯದ ಅರ್ಥವನ್ನು ಹೇಗೆ ಅರಿತುಕೊಳ್ಳಬೇಕು?</p>
    <p><a class='ref sc' id='sc93'>SC 93</a><a class='ref cscd' id='cscd93'>CSCD 93</a>ನಿಮಗೇನೆನ್ನಿಸುತ್ತದೆ ಮಹಾರಾಜ?</p>
    <p><a class='ref sc' id='sc94'>SC 94</a><a class='ref cscd' id='cscd94'>CSCD 94</a>ನೀವು ಇಪ್ಪತ್ತು, ಇಪ್ಪತ್ತೈದು ವರ್ಷದವರಿದ್ದಾಗ ಅನುಭವಿ ಆನೆ ಸವಾರರೇ, ಅನುಭವಿ ಕುದುರೆ ಸವಾರರೇ, ಅನುಭವಿ ರಥ ಸಾರಥಿಯೇ, ಅನುಭವಿ ಬಿಲ್ಲುಗಾರರೇ, ಅನುಭವಿ ಖಡ್ಗವೀರರೇ, ಊರು ಬಲರೇ (ಕಾಲುಗಳಲ್ಲಿ ಶಕ್ತಿ), ಬಾಹುಬಲರೇ? ಬಲಯುತರಾಗಿ ಯುದ್ಧ ಮಾಡಲು ಶಕ್ತರಾಗಿದ್ದಿರೆ?</p>
    <p><a class='ref sc' id='sc95'>SC 95</a><a class='ref cscd' id='cscd95'>CSCD 95</a>ಆಚಾರ್ಯ ರಟ್ಠಪಾಲರೆ, ನಾನು ಇಪ್ಪತ್ತು ಇಪ್ಪತ್ತೈದು ವರ್ಷದವನಿದ್ದಾಗ ಅನುಭವಿ ಆನೆಸವಾರನಾಗಿದ್ದೆ... ಊರು ಬಲನಾಗಿದ್ದೆ. ಬಾಹುಬಲನಾಗಿದ್ದೆ. ಬಲಯುತನಾಗಿದ್ದು, ಯುದ್ಧವನ್ನೆದುರಿಸಲು ಶಕ್ತನಾಗಿದ್ದೆ. ನನಗೆ ಕೆಲವೊಮ್ಮೆ ಆಗ ಅಮಾನುಷವಾದ ಶಕ್ತಿ ಇತ್ತೇನೊ ಎನ್ನಿಸುತ್ತಿತ್ತು. ಬಲದಲ್ಲಿ ನನ್ನ ಸಮಾನ ಇರುವವರನ್ನು ನಾನು ಕಂಡಿರಲಿಲ್ಲ.</p>
    <p><a class='ref sc' id='sc96'>SC 96</a><a class='ref cscd' id='cscd96'>CSCD 96</a>ಈಗ ಏನೆನ್ನಿಸುತ್ತದೆ ಮಹಾರಾಜರೆ?</p>
    <p><a class='ref sc' id='sc97'>SC 97</a><a class='ref cscd' id='cscd97'>CSCD 97</a>ಈಗಲೂ ನೀವು ಊರು ಬಲರೆ, ಬಾಹುಬಲರೆ? ಯುದ್ಧದಲ್ಲಿ ಹೋರಾಡುವಷ್ಟು ಶಕ್ತರೆ?</p>
    <p><a class='ref sc' id='sc98'>SC 98</a><a class='ref cscd' id='cscd98'>CSCD 98</a>ಇಲ್ಲ, ಆಚಾರ್ಯ ರಟ್ಠಪಾಲರೆ,</p>
    <p><a class='ref sc' id='sc99'>SC 99</a><a class='ref cscd' id='cscd99'>CSCD 99</a>ನಾನು ವೃದ್ಧನಾಗಿದ್ದೇನೆ, ವಯಸ್ಸಾಗಿದೆ, ವರ್ಷಗಳ ಉರುಳುವಿಕೆಯಿಂದ ಭಾರವಾಗಿದ್ದೇನೆ, ಬದುಕಿನಲ್ಲಿ ಬಹಳ ಮುಂದುವರಿದಿದ್ದು, ಕೊನೆಯ ಹಂತಕ್ಕೆ ಬಂದಿದ್ದೇನೆ. ನಾನೀಗ ಎಂಭತ್ತು ವರ್ಷದವನು. ಕೆಲವೊಮ್ಮೆ ನಾನು ಇಲ್ಲಿ ಹೆಜ್ಜೆ ಇಡಬೇಕೆಂದರೆ ಇನ್ನೆಲ್ಲಿಯೋ ಹೆಜ್ಜೆ ಇಟ್ಟಿರುತ್ತೇನೆ.</p>
    <p><a class='ref sc' id='sc100'>SC 100</a><a class='ref cscd' id='cscd100'>CSCD 100</a>ಮಹಾರಾಜರೆ, ಈ ಕಾರಣಕ್ಕಾಗಿಯೇ ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ, ಸಮ್ಮಾಸಂಬುದ್ಧರೂ ಆದ ಭಗವಾನರು ಹೇಳಿದ್ದು: ಯಾವುದೇ ಲೋಕದಲ್ಲಿನ ಜೀವಿಯು ಸ್ಥಿರವಲ್ಲ, ಅದು ಕೊಚ್ಚಿಕೊಂಡು ಹೋಗುತ್ತದೆ; ನಾನಿದನ್ನು ತಿಳಿದಮೇಲೆ ಮತ್ತು ನೋಡಿದ ಮೇಲೆ ಮನೆಯನ್ನು ತೊರೆದು ಪಬ್ಬಜಿತನಾದದ್ದು.</p>
    <p><a class='ref sc' id='sc101'>SC 101</a><a class='ref cscd' id='cscd101'>CSCD 101</a>ಆಶ್ಚರ್ಯ! ಆಚಾರ್ಯ ರಟ್ಠಪಾಲರೆ, ಅದ್ಭುತ! ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ, ಸಮ್ಮಾಸಂಬುದ್ಧರೂ ಆದ ಭಗವಾನರು ಎಷ್ಟು ಚೆನ್ನಾಗಿ ಈ ಮಾತುಗಳನ್ನು ಹೇಳಿದ್ದಾರೆ: ಯಾವುದೇ ಲೋಕದಲ್ಲಿನ ಜೀವಿಯು ಸ್ಥಿರವಲ್ಲ, ಅದು ಕೊಚ್ಚಿಕೊಂಡು ಹೋಗುತ್ತದೆ! ಇದು ಖಂಡಿತವಾಗಿಯೂ ನಿಜ!</p>
    <p><a class='ref sc' id='sc102'>SC 102</a><a class='ref cscd' id='cscd102'>CSCD 102</a>21. ಆಚಾರ್ಯ ರಟ್ಠಪಾಲರೆ, ಈ ಆಸ್ಥಾನದಲ್ಲಿ ಗಜಪಡೆ, ಅಶ್ವದಳ, ರಥಗಳು ಮತ್ತು ಪದಾತಿ ಸೈನ್ಯಗಳಿವೆ; ಇವೆಲ್ಲವೂ ನಮ್ಮ ಮೇಲೆ ಆಗುವ ಯಾವುದೇ ಆಘಾತಗಳನ್ನು ತಡೆಯುತ್ತವೆ. ಆಚಾರ್ಯ ರಟ್ಠಪಾಲರೆ ತಾವು ಹೇಳಿದಿರಿ: ಈ ಲೋಕದಲ್ಲಿ ಜೀವಿಗಳಿಗೆ ಆಶ್ರಯ ತಾಣವಿಲ್ಲ ಮತ್ತು ರಕ್ಷಕರಿಲ್ಲ. ಈ ವಾಕ್ಯದ ಅರ್ಥವನ್ನು ಹೇಗೆ ಅರಿತುಕೊಳ್ಳಬೇಕು?</p>
    <p><a class='ref sc' id='sc103'>SC 103</a><a class='ref cscd' id='cscd103'>CSCD 103</a>ನೀವೇನೆನ್ನುತ್ತೀರಿ ಮಹಾರಾಜರೆ? ನಿಮಗೇನಾದರೂ ಗಂಭೀರವಾದ ಖಾಯಿಲೆ ಇದೆಯೇ?</p>
    <p><a class='ref sc' id='sc104'>SC 104</a><a class='ref cscd' id='cscd104'>CSCD 104</a>ಆಚಾರ್ಯ ರಟ್ಠಪಾಲರೆ, ನನಗೆ ಗಂಭೀರವಾದ ಉಸಿರಿನ ಸಮಸ್ಯೆ ಇದೆ. ಕೆಲವೊಮ್ಮೆ ನನ್ನ ಗೆಳೆಯರು, ಒಡನಾಡಿಗಳು, ಬಂಧುಗಳು ಮತ್ತು ಸಂಬಂಧಿಗಳು ನನ್ನ ಸುತ್ತ ನಿಂತು ಯೋಚಿಸುತ್ತಾರೆ: ಈಗ ರಾಜಕೋರಬ್ಯನು ಕ್ಷಣ ಹೊತ್ತಿನಲ್ಲೇ ಸಾಯುತ್ತಾನೆ. ಈಗ ರಾಜಕೋರಬ್ಯನು ಕ್ಷಣ ಹೊತ್ತಿನಲ್ಲೇ ಸಾಯುತ್ತಾನೆ.</p>
    <p><a class='ref sc' id='sc105'>SC 105</a><a class='ref cscd' id='cscd105'>CSCD 105</a>ನೀವೇನನ್ನುತ್ತೀರಿ, ಮಹಾರಾಜರೇ? ನಿಮ್ಮ ಗೆಳೆಯರು ಒಡನಾಡಿಗಳು, ಬಂಧುಗಳು ಮತ್ತು ಸಂಬಂಧಿಗಳಿಗೆ ನೀವು ಹೀಗೆಂದು ಆಗ್ರಹಿಸಬಹುದೆ?: ಬನ್ನಿ, ನನ್ನ ಪ್ರೀತಿಯ ಗೆಳೆಯರೆ, ಒಡನಾಡಿಗಳೇ, ಬಂಧುಗಳೇ ಮತ್ತು ಸಂಬಂಧಿಗಳೇ. ಇಲ್ಲಿ ಸೇರಿರುವವರೆಲ್ಲಾ ನನ್ನ ವೇದನೆಯನ್ನು ಹಂಚಿಕೊಳ್ಳಿ, ಆಗ ನನ್ನ ವೇದನೆ ಕಡಿಮೆಯಾಗಬಹುದು ಅಥವಾ ಆ ನೋವನ್ನು ನಿಮ್ಮಷ್ಟಕ್ಕೆ ನೀವೇ ಅನುಭವಿಸಬೇಕೆ?</p>
    <p><a class='ref sc' id='sc106'>SC 106</a><a class='ref cscd' id='cscd106'>CSCD 106</a>ಆಚಾರ್ಯ ರಟ್ಠಪಾಲರೆ, ನನ್ನ ಗೆಳೆಯರನ್ನಾಗಲಿ, ಒಡನಾಡಿಗಳನ್ನಾಗಲಿ, ಬಂಧುಗಳನ್ನಾಗಲಿ, ಸಂಬಂಧಿಗಳನ್ನಾಗಲಿ ಹಾಗೆ ಆಗ್ರಹಿಸುವುದು ಸಾಧ್ಯವಿಲ್ಲ. ನನ್ನ ನೋವನ್ನು ನಾನೇ ಅನುಭವಿಸಬೇಕು.</p>
    <p><a class='ref sc' id='sc107'>SC 107</a><a class='ref cscd' id='cscd107'>CSCD 107</a>ಮಹಾರಾಜ, ಈ ಕಾರಣದಿಂದಾಗಿಯೇ ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಹೇಳಿದ್ದು: ಯಾವ ಲೋಕದಲ್ಲೂ ಜೀವಿಗಳಿಗೆ ಆಶ್ರಯ ತಾಣವಿಲ್ಲ ಮತ್ತು ರಕ್ಷಕರಿಲ್ಲ. ನಾನು ಇದನ್ನು ಅರಿತು ಮತ್ತು ನೋಡಿ ಮನೆಯನ್ನು ತೊರೆದು ಪಬ್ಬಜಿತನಾದೆನು.</p>
    <p><a class='ref sc' id='sc108'>SC 108</a><a class='ref cscd' id='cscd108'>CSCD 108</a>ಇದು ಆಶ್ಚರ್ಯ, ಆಚಾರ್ಯ ರಟ್ಠಪಾಲರೆ! ಇದನ್ನು ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಎಷ್ಟು ಚೆನ್ನಾಗಿ ಹೇಳಿದ್ದಾರೆ: ಯಾವುದೇ ಲೋಕದಲ್ಲಿ ಜೀವಿಗಳಿಗೆ ಆಶ್ರಯ ತಾಣವಾಗಲಿ ಮತ್ತು ರಕ್ಷಕರಾಗಲಿ ಇಲ್ಲ. ಇದು ಖಂಡಿತವಾಗಿಯೂ ನಿಜವೇ!</p>
    <p><a class='ref sc' id='sc109'>SC 109</a><a class='ref cscd' id='cscd109'>CSCD 109</a>22. ಆಚಾರ್ಯ ರಟ್ಠಪಾಲರೆ, ಈ ಆಸ್ಥಾನದಲ್ಲಿ ಬೇಕಾದಷ್ಟು ಹಿರಣ್ಯ ಸುವರ್ಣಗಳು ಖಜಾನೆಯಲ್ಲಿ, ಭಂಡಾರದಲ್ಲಿ ಇವೆ. ಈಗ ಆಚಾರ್ಯ ರಟ್ಠಪಾಲರು ಹೇಳಿದರು; ಯಾವುದೇ ಲೋಕದಲ್ಲಿನ ಜೀವಿಗೆ ತನ್ನದೆಂಬುದು ಇಲ್ಲ; ಎಲ್ಲವನ್ನೂ ಬಿಟ್ಟು ಹೋಗಬೇಕು ಮತ್ತು ಗತವಾಗಬೇಕು. ಈ ವಾಕ್ಯದ ಅರ್ಥವನ್ನು ಹೇಗೆ ಅರಿತುಕೊಳ್ಳಬೇಕು?</p>
    <p><a class='ref sc' id='sc110'>SC 110</a><a class='ref cscd' id='cscd110'>CSCD 110</a>ನೀವೇನೆನ್ನುವಿರಿ ಮಹಾರಾಜರೆ? ನೀವು ಪಂಚಕಾಮಗುಣಗಳನ್ನು ನೀವೇ ಸಮರ್ಪಿಸಿಕೊಂಡು ಮತ್ತು ಅವನ್ನು ಸಮಂಗೀಭೂತ ಮಾಡಿಕೊಂಡು ಆನಂದದಿಂದ ಅನುಭವಿಸುತ್ತಿದ್ದೀರಿ. ಆದರೆ ನೀವು ಅವನ್ನು ಹೀಗೆ ಮುಂದೆ ಬರುವ ಜನ್ಮಕ್ಕೂ ಇಟ್ಟುಕೊಳ್ಳಲು ಸಾದ್ಯವೇ? ನಾನೇ ಸಮರ್ಪಿಸಿಕೊಂಡ ಅಂಗೀಭೂತ ಮಾಡಿಕೊಂಡ ಐದು ಕಾಮಗುಣಗಳನ್ನು ಭೋಗಿಸುವಂತಾಗಲಿ ಅಥವಾ ನೀನು ಮಾತ್ರ ನಿನ್ನ ಕಮರ್ಾನುಸಾರ ಮುಂದೆ ಹೋಗುತ್ತಿರಲು ಈ ಆಸ್ತಿಯನ್ನು ಬೇರೆಯವರು ತೆಗೆದುಕೊಂಡಿರುತ್ತಾರಲ್ಲವೆ?</p>
    <p><a class='ref sc' id='sc111'>SC 111</a><a class='ref cscd' id='cscd111'>CSCD 111</a>ಆಚಾರ್ಯ ರಟ್ಠಪಾಲರೆ, ಮುಂದೆ ಬರುವ ಜನ್ಮಕ್ಕೆ ಇವನ್ನೇ ಹಾಗೆಯೇ ತೆಗೆದುಕೊಂಡು ಹೋಗುವ ಹಾಗಿಲ್ಲ. ಬದಲಾಗಿ ಬೇರೆಯವರು ಈ ಭೋಗಗಳನ್ನು ಅನುಭವಿಸುತ್ತಾ, ನಾನು ಕಮ್ಮಾನುಸಾರ ಮುಂದುವರೆಯುತ್ತೇನೆ.</p>
    <p><a class='ref sc' id='sc112'>SC 112</a><a class='ref cscd' id='cscd112'>CSCD 112</a>ಮಹಾರಾಜ, ಈ ಕಾರಣದಿಂದಾಗಿಯೇ ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಹೇಳಿದ್ದು: ಯಾವುದೇ ಲೋಕದಲ್ಲಿನ ಜೀವಿಗೆ ತನ್ನದೆಂಬುದು ಯಾವುದೂ ಇಲ್ಲ; ಎಲ್ಲವನ್ನೂ ಬಿಟ್ಟು ಹೋಗಬೇಕು ಮತ್ತು ಗತವಾಗಬೇಕು ಮತ್ತು ನಾನು ಯಾವಾಗ ಇದನ್ನು ಅರಿತೆನೋ ಮತ್ತು ನೋಡಿದೆನೋ ಆಗ ಮನೆಯನ್ನು ತೊರೆದು ಪಬ್ಬಜಿತನಾದೆ.</p>
    <p><a class='ref sc' id='sc113'>SC 113</a><a class='ref cscd' id='cscd113'>CSCD 113</a>ಆಶ್ಚರ್ಯ! ಆಚಾರ್ಯ ರಟ್ಠಪಾಲರೆ, ಅದ್ಭುತ! ಇದನ್ನು ಎಷ್ಟೊಂದು ಚೆನ್ನಾಗಿ ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಹೇಳಿದ್ದಾರೆ: ಯಾವುದೇ ಲೋಕದಲ್ಲಿ ಜೀವಿಗೆ ತನ್ನದೆಂಬುದು ಯಾವುದೂ ಇಲ್ಲ, ಎಲ್ಲವನ್ನೂ ಬಿಟ್ಟು ಹೋಗಬೇಕು ಮತ್ತು ಗತವಾಗಬೇಕು. ಇದು ಖಂಡಿತವಾಗಿಯೂ ಹೀಗೆಯೇ!</p>
    <p><a class='ref sc' id='sc114'>SC 114</a><a class='ref cscd' id='cscd114'>CSCD 114</a>23. ಈಗ ಆಚಾರ್ಯ ರಟ್ಠಪಾಲರು ಹೇಳಿದರು: ಯಾವುದೇ ಲೋಕದಲ್ಲಿನ ಜೀವಿಯು ಅಪೂರ್ಣ, ಅತೃಪ್ತ ಆಸೆಗಳಿಗೆ ದಾಸ. ಈ ವಾಕ್ಯದೊಳಗಿನ ಅರ್ಥವನ್ನು ಹೇಗೆ ಅರಿಯಬೇಕು?</p>
    <p><a class='ref sc' id='sc115'>SC 115</a><a class='ref cscd' id='cscd115'>CSCD 115</a>ನೀವೇನೆನ್ನುವಿರಿ ಮಹಾರಾಜರೇ? ಶ್ರೀಮಂತ ಕುರು ರಾಜ್ಯವನ್ನು ಆಳುತ್ತಿರುವರೇನು?</p>
    <p><a class='ref sc' id='sc116'>SC 116</a><a class='ref cscd' id='cscd116'>CSCD 116</a>ಹೌದು, ಆಚಾರ್ಯ ರಟ್ಠಪಾಲರೆ, ನಾನು ಆಳುತ್ತಿದ್ದೇನೆ.</p>
    <p><a class='ref sc' id='sc117'>SC 117</a><a class='ref cscd' id='cscd117'>CSCD 117</a>ನೀವೇನೆಂದು ಯೋಚಿಸುವಿರಿ, ಮಹಾರಾಜರೆ? ಒಂದುವೇಳೆ ಪೂರ್ವದಿಂದ ಒಬ್ಬ ನಂಬಿಕಸ್ಥ, ಭರವಸೆಯುಳ್ಳ ಮನುಷ್ಯ ನಿಮ್ಮಲ್ಲಿಗೆ ಬಂದು ಹೇಳುತ್ತಾನೆ: ಮಹಾರಾಜರೆ, ದಯಮಾಡಿ ತಿಳಿಯಿರಿ, ನಾನು ಪೂರ್ವದಿಂದ ಬಂದಿದ್ದೇನೆ, ಅಲ್ಲಿ ಶಕ್ತಿಶಾಲಿ ಮತ್ತು ಶ್ರೀಮಂತವಾದ ಜನಬಾಹುಳ್ಯದ ವಿಶಾಲ ದೇಶವನ್ನು ನಾನು ನೋಡಿದೆ. ಅಲ್ಲಿ ಸಾಕಷ್ಟು ಗಜ ಅಶ್ವಪಡೆಗಳು, ರಥಗಳು, ಪದಾತಿ ಸೈನ್ಯಗಳು ಇವೆ; ಅಲ್ಲಿ ಬೇಕಾದಷ್ಟು ದಂತ, ಹಿರಣ್ಯ ಸುವರ್ಣ ನಾಣ್ಯಗಳು, ಒಡವೆಗಳು, ಬಂಗಾರದ ಗಟ್ಟಿಗಳು, ಪತ್ನಿಯರನ್ನಾಗಿ ಮಾಡಿಕೊಳ್ಳಲು ಬೇಕಾದಷ್ಟು ಹೆಣ್ಣುಗಳು ಇವೆ. ನಿಮ್ಮ ಈಗಿನ ಬಲದಿಂದ ಇದನ್ನು ಗೆಲ್ಲಬಲ್ಲಿರಾ? ಹಾಗಿದ್ದರೆ ಗೆಲ್ಲಿ, ಓ ಮಹಾರಾಜರೇ, ಏನು ಮಾಡುವಿರಿ?</p>
    <p><a class='ref sc' id='sc118'>SC 118</a><a class='ref cscd' id='cscd118'>CSCD 118</a>ನಾವದನ್ನು ಗೆಲ್ಲುತ್ತೇವೆ ಮತ್ತು ಅದರ ಮೇಲೆ ರಾಜ್ಯಭಾರ ಮಾಡುತ್ತೇವೆ, ಆಚಾರ್ಯ ರಟ್ಠಪಾಲರೆ.</p>
    <p><a class='ref sc' id='sc119'>SC 119</a><a class='ref cscd' id='cscd119'>CSCD 119</a>ನೀವೇನನ್ನುವಿರಿ ಓ ಮಹಾರಾಜರೆ, ಒಂದುವೇಳೆ ಪಶ್ಚಿಮದಿಂದ ನಂಬಿಕಸ್ತ ಮತ್ತು ಭರವಸೆಯುಳ್ಳ ಮನುಷ್ಯನು... ಉತ್ತರದಿಂದ... ದಕ್ಷಿಣದಿಂದ ಬಂದು ಹೇಳುತ್ತಾನೆ: ಮಹಾರಾಜರೆ, ದಯಮಾಡಿ ತಿಳಿಯಿರಿ, ನಾನು ದಕ್ಷಿಣದಿಂದ... ಹಾಗಿದ್ದರೆ ಗೆಲ್ಲಿ,</p>
    <p><a class='ref sc' id='sc120'>SC 120</a><a class='ref cscd' id='cscd120'>CSCD 120</a></p>
    <p><a class='ref sc' id='sc121'>SC 121</a><a class='ref cscd' id='cscd121'>CSCD 121</a>ಓ ಮಹಾರಾಜರೆ, ಏನು ಮಾಡುವಿರಿ?</p>
    <p><a class='ref sc' id='sc122'>SC 122</a><a class='ref cscd' id='cscd122'>CSCD 122</a>ನಾವದನ್ನು ಗೆಲ್ಲುತ್ತೇವೆ ಮತ್ತು ಅದರ ಮೇಲೆ ರಾಜ್ಯಭಾರ ಮಾಡುತ್ತೇವೆ, ಆಚಾರ್ಯ ರಟ್ಠಪಾಲರೆ.</p>
    <p><a class='ref sc' id='sc123'>SC 123</a><a class='ref cscd' id='cscd123'>CSCD 123</a>ಮಹಾರಾಜರೆ, ಈ ಕಾರಣಕ್ಕಾಗಿಯೇ ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಹೇಳಿದ್ದು: ಯಾವುದೇ ಲೋಕದಲ್ಲಿನ ಜೀವಿಯು ಅಪೂರ್ಣ, ಅತೃಪ್ತ ಮತ್ತು ಆಸೆಗಳ ದಾಸ ಮತ್ತು ನಾನು ಇದನ್ನು ಅರಿತ ಮೇಲೆ ಮತ್ತು ನೋಡಿದ ಮೇಲೆ ಮನೆಯನ್ನು ತೊರೆದು ಪಬ್ಬಜಿತನಾದೆ.</p>
    <p><a class='ref sc' id='sc124'>SC 124</a><a class='ref cscd' id='cscd124'>CSCD 124</a>ಇದು ಆಶ್ಚರ್ಯ, ಆಚಾರ್ಯ ರಟ್ಠಪಾಲರೆ, ಇದನ್ನು ಜ್ಞಾನಿಗಳೂ ದಾರ್ಶನಿಕರೂ ಅರಹಂತರೂ ಸಮ್ಮಾಸಂಬುದ್ಧರೂ ಆದ ಭಗವಾನರು ಎಷ್ಟು ಚೆನ್ನಾಗಿ ಹೇಳಿದ್ದಾರೆ: ಯಾವುದೇ ಲೋಕದಲ್ಲಿನ ಜೀವಿಯು ಅಪೂರ್ಣ, ಅತೃಪ್ತ ಮತ್ತು ಆಸೆಗಳ ದಾಸಿ. ಇದು ಖಂಡಿತವಾಗಿಯೂ ನಿಜ.</p>
    <p><a class='ref sc' id='sc125'>SC 125</a><a class='ref cscd' id='cscd125'>CSCD 125</a>24. ಹೀಗೆ ಆಯುಷ್ಮಂತ ರಟ್ಠಪಾಲರು ಹೇಳಿದ ಮೇಲೆ ಮತ್ತೆ ಮುಂದಿನಂತೆ ಹೇಳಿದರು:</p>
    <p><a class='ref sc' id='sc126'>SC 126</a><a class='ref cscd' id='cscd126'>CSCD 126</a>1. ನಾನು ಧನವಂತರಾದವರನ್ನು ಈ ಲೋಕದಲ್ಲಿ ಕಾಣುತ್ತಿದ್ದೇನೆ</p>
    <p><a class='ref sc' id='sc127'>SC 127</a><a class='ref cscd' id='cscd127'>CSCD 127</a>ಕೂಡಿಟ್ಟ ಧನವನ್ನು ಮೋಹದಿಂದಾಗಿ ಅವರು ಕೊಡುವುದಿಲ್ಲ</p>
    <p><a class='ref sc' id='sc128'>SC 128</a><a class='ref cscd' id='cscd128'>CSCD 128</a>ಲೋಭದಿಂದಾಗಿ ಮತ್ತೆ ಮತ್ತೆ ಕೂಡಿಸ ಹೋಗುತ್ತಾರೆ,</p>
    <p><a class='ref sc' id='sc129'>SC 129</a><a class='ref cscd' id='cscd129'>CSCD 129</a>ಇನ್ನೂ ಕಾಮಭೋಗಗಳು ಬೇಕೆಂಬ ದಾಹದಿಂದ.</p>
    <p><a class='ref sc' id='sc130'>SC 130</a><a class='ref cscd' id='cscd130'>CSCD 130</a>2. ಪೃಥ್ವಿಯನ್ನೇ ಬಲದಿಂದ ಗೆದ್ದ ರಾಜ</p>
    <p><a class='ref sc' id='sc131'>SC 131</a><a class='ref cscd' id='cscd131'>CSCD 131</a>ಸಾಗರದಂಚಿನವರೆಗೂ ಹೋದ ನೆಲದ ಮೇಲೆ ಆಳಿದರೂ</p>
    <p><a class='ref sc' id='sc132'>SC 132</a><a class='ref cscd' id='cscd132'>CSCD 132</a>ಸಾಗರದವರೆಗಿದ್ದರೂ ಒಡೆತನದ ದಾಹ ತೀರದವನ</p>
    <p><a class='ref sc' id='sc133'>SC 133</a><a class='ref cscd' id='cscd133'>CSCD 133</a>ಸಾಗರದಾಚೆಗೂ ಹೋಗಬೇಕೆಂಬ ಹಸಿವವನಿಗೆ.</p>
    <p><a class='ref sc' id='sc134'>SC 134</a><a class='ref cscd' id='cscd134'>CSCD 134</a>3. ದೊರೆ ಮಾತ್ರವಲ್ಲ ಬಹುಜನರೂ ಕೂಡ</p>
    <p><a class='ref sc' id='sc135'>SC 135</a><a class='ref cscd' id='cscd135'>CSCD 135</a>ಮರಣವನ್ನೆದುರಿಸಿಯಾರೂ ಆದರೆ ಬಿಡರು ಬೇಕೆಂಬ ಆಸೆಯನು</p>
    <p><a class='ref sc' id='sc136'>SC 136</a><a class='ref cscd' id='cscd136'>CSCD 136</a>ಬಿಟ್ಟು ಹೋಗುವರು ಹಣವನು</p>
    <p><a class='ref sc' id='sc137'>SC 137</a><a class='ref cscd' id='cscd137'>CSCD 137</a>ಉಳಿದುಹೋದವು ಆಸೆಗಳು ಹಾಗೆಯೇ ಈ ಲೋಕದೊಳು.</p>
    <p><a class='ref sc' id='sc138'>SC 138</a><a class='ref cscd' id='cscd138'>CSCD 138</a>4. ಅಳುವರು ಬಂಧುಗಳು ಕೂದಲ ಕಿತ್ತುಕೊಂಡು</p>
    <p><a class='ref sc' id='sc139'>SC 139</a><a class='ref cscd' id='cscd139'>CSCD 139</a>ಅಯ್ಯೋ, ಹೋದೆಯಾ ನನ್ನ ಪ್ರೇಮವೇ? ಎಂದು</p>
    <p><a class='ref sc' id='sc140'>SC 140</a><a class='ref cscd' id='cscd140'>CSCD 140</a>ಹೊತ್ತುಕೊಂಡು ಹೋಗುವರು ಹೆಣವನು ಸುತ್ತಿ</p>
    <p><a class='ref sc' id='sc141'>SC 141</a><a class='ref cscd' id='cscd141'>CSCD 141</a>ಇಡುವರದನು ಚಿತೆಯ ಮೇಲೆ ಸುಡಲು.</p>
    <p><a class='ref sc' id='sc142'>SC 142</a><a class='ref cscd' id='cscd142'>CSCD 142</a>5. ಬಿಟ್ಟು ಹೋದನು ಧನವನು ಶವವಸ್ತ್ರದೊಳಗೆ ಸೇರಿ</p>
    <p><a class='ref sc' id='sc143'>SC 143</a><a class='ref cscd' id='cscd143'>CSCD 143</a>ಬೂದಿಯಾಗುವುದವನ ದೇಹ ಕೋಲಿನಿಂದಲಿ ಚುಚ್ಚಿ ಚುಚ್ಚಿ</p>
    <p><a class='ref sc' id='sc144'>SC 144</a><a class='ref cscd' id='cscd144'>CSCD 144</a>ಸತ್ತುಹೋದನು ಸರಿ ಬರರಾರು ಬಂಧು-ಮಿತ್ರರು</p>
    <p><a class='ref sc' id='sc145'>SC 145</a><a class='ref cscd' id='cscd145'>CSCD 145</a>ನೀಡರಾರು ಸೂರನು ಮತ್ತೆ ಸಹಾಯವನು ಇಲ್ಲಿ.</p>
    <p><a class='ref sc' id='sc146'>SC 146</a><a class='ref cscd' id='cscd146'>CSCD 146</a>6. ಪಡೆಯುವರವನ ಸಂಪತ್ತನು ವಂಶಾವಳಿಯವರು</p>
    <p><a class='ref sc' id='sc147'>SC 147</a><a class='ref cscd' id='cscd147'>CSCD 147</a>ಏನು ಗಳಿಸಿದ್ದನೊ ಅದನು ಬಿಡುವನು</p>
    <p><a class='ref sc' id='sc148'>SC 148</a><a class='ref cscd' id='cscd148'>CSCD 148</a>ಬರದಾವುದೂ ಅವನ ಹಿಂದೆ ಸಾಯುತ್ತಿದ್ದಂತೆ</p>
    <p><a class='ref sc' id='sc149'>SC 149</a><a class='ref cscd' id='cscd149'>CSCD 149</a>ಸತಿಸುತ ಸಂಪತ್ತಾವುದೂ ಹೋಗದವನ ಹಿಂದೆ.</p>
    <p><a class='ref sc' id='sc150'>SC 150</a><a class='ref cscd' id='cscd150'>CSCD 150</a>7. ಧನವು ನೀಡದು ದೀಘಾಯುವನು</p>
    <p><a class='ref sc' id='sc151'>SC 151</a><a class='ref cscd' id='cscd151'>CSCD 151</a>ಮುಪ್ಪು ಹೋಗದು ಬಂದೊಡೆ ಸಂಪದವು</p>
    <p><a class='ref sc' id='sc152'>SC 152</a><a class='ref cscd' id='cscd152'>CSCD 152</a>ಹೇಳಿದರು ಧೀರರು ಆಯು ಬಹು ಕಡಿಮೆ ಎಂದು</p>
    <p><a class='ref sc' id='sc153'>SC 153</a><a class='ref cscd' id='cscd153'>CSCD 153</a>ಅನಂತವು ತಿಳಿಯದದಕೆ, ಅಶಾಶ್ವತವು ಸತ್ಯ.</p>
    <p><a class='ref sc' id='sc154'>SC 154</a><a class='ref cscd' id='cscd154'>CSCD 154</a>8. ಬಡವ ಬಲ್ಲಿದರೆಲ್ಲ ಅರಿವರು ಯಮನ ಸ್ಪರ್ಶವನು</p>
    <p><a class='ref sc' id='sc155'>SC 155</a><a class='ref cscd' id='cscd155'>CSCD 155</a>ಮೂರ್ಖರಿಗೂ ಸಂತರಿಗೂ ಗೊತ್ತದರ ಸಂಗತಿ</p>
    <p><a class='ref sc' id='sc156'>SC 156</a><a class='ref cscd' id='cscd156'>CSCD 156</a>ಪೆಟ್ಟ ತಿನ್ನುವನು ಮೂರ್ಖನು ತನ್ನ ಮುಟ್ಠಾಳತನದಿ</p>
    <p><a class='ref sc' id='sc157'>SC 157</a><a class='ref cscd' id='cscd157'>CSCD 157</a>ಸಂತನೆಂದೂ ನಡುಗನದರ ಸ್ಪರ್ಶದಿಂದ.</p>
    <p><a class='ref sc' id='sc158'>SC 158</a><a class='ref cscd' id='cscd158'>CSCD 158</a>9. ಪ್ರಜ್ಞೆಗಿಂತ ಮಿಗಿಲಲ್ಲ ಧನವು</p>
    <p><a class='ref sc' id='sc159'>SC 159</a><a class='ref cscd' id='cscd159'>CSCD 159</a>ಮುಟ್ಟುವನೊಬ್ಬನು ಅಂತಿಮ ಗುರಿಯನು ಪ್ರಜ್ಞೆಯಿಂದಲೇ</p>
    <p><a class='ref sc' id='sc160'>SC 160</a><a class='ref cscd' id='cscd160'>CSCD 160</a>ಅಜ್ಞಾನದಿ ಮಾಡುವರು ಕೇಡನು ಜನರು</p>
    <p><a class='ref sc' id='sc161'>SC 161</a><a class='ref cscd' id='cscd161'>CSCD 161</a>ಅಂತಿಮ ಗುರಿಯನೆಂದೂ ಮುಟ್ಟರು ಜನ್ಮಜನ್ಮದಲೂ.</p>
    <p><a class='ref sc' id='sc162'>SC 162</a><a class='ref cscd' id='cscd162'>CSCD 162</a>10. ಒಂದು ಗರ್ಭವ ಪ್ರವೇಶಿಸಿ, ಇನ್ನೊಂದು ಲೋಕಕೆ ತೆರಳುವಂದದಿ</p>
    <p><a class='ref sc' id='sc163'>SC 163</a><a class='ref cscd' id='cscd163'>CSCD 163</a>ಜನ್ಮಗಳ ಚಕ್ರವನು ದೂಡುತಲೇ ಹೋಗುವನು</p>
    <p><a class='ref sc' id='sc164'>SC 164</a><a class='ref cscd' id='cscd164'>CSCD 164</a>ಅಲ್ಪ ಬುದ್ಧಿಯವನು ಅವನ ನಂಬಿ ಹೋಗುವನು</p>
    <p><a class='ref sc' id='sc165'>SC 165</a><a class='ref cscd' id='cscd165'>CSCD 165</a>ಗರ್ಭವ ಪ್ರವೇಶಿಸಿ ಇನ್ನೊಂದು ಲೋಕಕೆ ತೆರಳುವನು</p>
    <p><a class='ref sc' id='sc166'>SC 166</a><a class='ref cscd' id='cscd166'>CSCD 166</a>11. ಕಳ್ಳತನವ ಮಾಡುತಿರಲು ಸಿಕ್ಕ ಠಕ್ಕನು</p>
    <p><a class='ref sc' id='sc167'>SC 167</a><a class='ref cscd' id='cscd167'>CSCD 167</a>ತನ್ನ ಪಾಪಕರ್ಮಕೆ ನೋವನನುಭವಿಸುವಂತೆ</p>
    <p><a class='ref sc' id='sc168'>SC 168</a><a class='ref cscd' id='cscd168'>CSCD 168</a>ಜನರು ಪಡುವರು ಕಷ್ಟವನು ಇನ್ನೊಂದು ಲೋಕದಲಿ</p>
    <p><a class='ref sc' id='sc169'>SC 169</a><a class='ref cscd' id='cscd169'>CSCD 169</a>ಮಾಡಿದ ಪಾಪಕರ್ಮಗಳಿಗೆ ಈ ಲೋಕದಲ್ಲಿ.</p>
    <p><a class='ref sc' id='sc170'>SC 170</a><a class='ref cscd' id='cscd170'>CSCD 170</a>12. ಇಂದ್ರಿಯ ಭೋಗಗಳು ಮಧುರ ಮನೋಹರ</p>
    <p><a class='ref sc' id='sc171'>SC 171</a><a class='ref cscd' id='cscd171'>CSCD 171</a>ಅವು ಕೆಡಿಸುವುವು ಚಿತ್ತವನು ಬಹುತೆರದಿ</p>
    <p><a class='ref sc' id='sc172'>SC 172</a><a class='ref cscd' id='cscd172'>CSCD 172</a>ಕಾಮಗುಣಗಳೊಳಗಿನ ಕೇಡ ಕಂಡು</p>
    <p><a class='ref sc' id='sc173'>SC 173</a><a class='ref cscd' id='cscd173'>CSCD 173</a>ಹೋಗುವೆನು ನಾನು ಪರಿವ್ರಾಜಕನಾಗಿ, ಓ ರಾಜ.</p>
    <p><a class='ref sc' id='sc174'>SC 174</a><a class='ref cscd' id='cscd174'>CSCD 174</a>13. ಹಣ್ಣುಗಳುದುರುವಂತೆ ಮರದಿಂದ</p>
    <p><a class='ref sc' id='sc175'>SC 175</a><a class='ref cscd' id='cscd175'>CSCD 175</a>ಬಾಲರಾಗಲಿ ವೃದ್ಧರಾಗಲಿ ಬೀಳುವರು ಕಾಯ ಬಿದ್ದೊಡನೆ</p>
    <p><a class='ref sc' id='sc176'>SC 176</a><a class='ref cscd' id='cscd176'>CSCD 176</a>ಇದನ್ನು ನೋಡಿಯೇ, ಓ ದೊರೆ, ನಾನು ಹೋಗುವೆನು</p>
    <p><a class='ref sc' id='sc177'>SC 177</a><a class='ref cscd' id='cscd177'>CSCD 177</a>ಸಮಣ ಬದುಕಿನ ದಾರಿ ಹಿಡಿದು ಸುಖವು ಅದರೊಳಿರೆ.</p>
    <h2>ಇಲ್ಲಿಗೆ ರಟ್ಠಪಾಲ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>