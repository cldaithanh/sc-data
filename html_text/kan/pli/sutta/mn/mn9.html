<!DOCTYPE html>
<html>

<head>
  <meta charset='UTF-8'>
  <meta name='author' content='Dr. J. Srinivas Murthy'>
  <title>MN 9: ಸರಿಯಾದ ದೃಷ್ಟಿ ಸುತ್ತ-ಡಾ|| ಜೆ. ಶ್ರೀನಿವಾಸಮೂರ್ತಿ</title>
</head>

<body>
  <article id='mn9' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಮೂಲಪರಿಯಾಯ ವರ್ಗ </li>
      </ul>
      <h1 class='sutta-title'>9. ಸರಿಯಾದ ದೃಷ್ಟಿ ಸುತ್ತ</h1>
    </header>

    <h2>1. ಯಾವ ರೀತಿಯಲ್ಲಿ ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಮ್ಮೆ ಭಗವಾನರು ಶಾವಸ್ತಿಯ ಹತ್ತಿರದ ಜೇತವನದಲ್ಲಿನ ಅನಾಥಪಿಂಡಿಕನ ವಿಹಾರದಲ್ಲಿ ತಂಗಿದ್ದರು. ಅಲ್ಲಿ ಆಯುಷ್ಮಂತನಾದ ಸಾರಿಪುತ್ತ ಭಿಕ್ಷುಗಳನ್ನು ಕರೆದನು- “ಆಯುಷ್ಮಂತರಾದ ಭಿಕ್ಷುಗಳೇ” ಎಂದು. “ಆಯುಷ್ಮಂತನೇ” ಎಂದು ಭಿಕ್ಷುಗಳೂ ಸಹ ಆಯುಷ್ಮಂತನಾದ ಸಾರಿಪುತ್ತನಿಗೆ ಉತ್ತರಿಸಿದರು. ಆಯುಷ್ಮಂತನಾದ ಸಾರಿಪುತ್ತ ಹೀಗೆ ಹೇಳಿದನು-</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>“‘ಸಮ್ಯಕ್ ದೃಷ್ಟಿಯುಳ್ಳವನು ಸಮ್ಯಕ್ ದೃಷ್ಟಿಯುಳ್ಳವನು’ ಎಂದು ಆಯುಷ್ಮಂತರು ಹೇಳುತ್ತಾರೆ. ಆಯುಷ್ಮಂತನೇ, ಯಾವರೀತಿಯಲ್ಲಿ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು (ಲೋಕೋತ್ತರ) ಸದ್ಧರ್ಮದಲ್ಲಿ ಪೂರ್ಣವಾಗಿ ನೆಲೆಗೊಂಡವನೂ114 ಆಗುತ್ತಾನೆ?”</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>“ಆಯುಷ್ಮಂತರೇ, ನಾವು ಬಹುದೂರದಿಂದ ಆಯುಷ್ಮಂತನಾದ ಸಾರಿಪುತ್ತನ ಹತ್ತಿರ ಈ ಮಾತಿನ ಅರ್ಥ ತಿಳಿಯಲು ಬಂದಿದ್ದೇವೆ. ಸಾಧು, (ನಿಜಕ್ಕೂ ಒಳ್ಳೆಯದು). ಈ ಮಾತಿನ ಅರ್ಥ ಆಯುಷ್ಮಂತನಾದ ಸಾರಿಪುತ್ತನಿಗೆ ಹೊಳೆಯಲಿ. ಆಯುಷ್ಮಂತನಾದ ಸಾರಿಪುತ್ತನಿಂದ ಕೇಳಿ ಭಿಕ್ಷುಗಳು ಮನಸ್ಸಿನಲ್ಲಿ ಉಳಿಸಿಕೊಳ್ಳುತ್ತಾರೆ” ಎಂದು (ಭಿಕ್ಷುಗಳು ಹೇಳಿದರು).</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>“ಹಾಗಿದ್ದರೆ ಆಯುಷ್ಮಂತರೆ, ಕೇಳಿ, ಚೆನ್ನಾಗಿ ಮನಸ್ಸಿನಲ್ಲಿ ಇಟ್ಟುಕೊಳ್ಳಿ ಹೇಳುತ್ತೇನೆ” ಎಂದು. (ಸಾರಿಪುತ್ತ ಹೇಳಿದ).</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>“ಆಗಲಿ ಆಯುಷ್ಮಂತನೆ” ಎಂದು ಆ ಭಿಕ್ಷುಗಳು ಆಯುಷ್ಮಂತ ಸಾರಿಪುತ್ತನಿಗೆ ಉತ್ತರಿಸಿದರು.</p>
    <h2>2. ಕರ್ಮವನ್ನು ಮತ್ತು ಕರ್ಮದ ಮೂಲವನ್ನು ಅರಿಯುವುದರಿಂದ</h2>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಆಯುಷ್ಮಂತನಾದ ಸಾರಿಪುತ್ತನು ಹೀಗೆ ಹೇಳಿದನು- “ಆಯುಷ್ಮಂತರೇ, ಆರ್ಯಶ್ರಾವಕನು ಪ್ರಜ್ಞೆಯಿಂದ ಅಕುಶಲವನ್ನು ಅರಿತಿದ್ದಾನೆ ಮತ್ತು ಅಕುಶಲವಾದ ಮೂಲವನ್ನು ಅರಿತಿದ್ದಾನೆ ಮತ್ತು ಕುಶಲವನ್ನು ಅರಿತಿದ್ದಾನೆ ಹಾಗೂ ಕುಶಲದ ಮೂಲವನ್ನು ಅರಿತಿದ್ದಾನೆ. ಆದ್ದರಿಂದ ಆಯುಷ್ಮಂತರೇ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನೂ, ನೇರಗೊಳಿಸಿದ ದೃಷ್ಟಿಯುಳ್ಳವನೂ, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನೂ, ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>“ಆದರೆ ಆಯುಷ್ಮಂತರೆ, ಯಾವುದು ಅಕುಶಲ, ಯಾವುದು ಅಕುಶಲ ಮೂಲ, ಯಾವುದು ಕುಶಲ, ಯಾವುದು ಕುಶಲಮೂಲ?’ ಆಯುಷ್ಮಂತರೆ, ಪ್ರಾಣಿಹತ್ಯೆಯೇ (ಪ್ರಾಣಿ = ಪ್ರಾಣವುಳ್ಳದ್ದು, ಪ್ರಾಣಿಹತ್ಯೆ = ಎಲ್ಲಾ ರೀತಿಯ ಕೊಲೆ) ಅಕುಶಲ, ಕಳ್ಳತನವೇ (ಅದಿನ್ನಾದಾನ = ತನ್ನದಲ್ಲದ್ದನ್ನು ತೆಗೆದುಕೊಳ್ಳುವುದು) ಅಕುಶಲ, ವ್ಯಭಿಚಾರವು ಅಕುಶಲ, ಸುಳ್ಳು ಹೇಳುವುದು ಅಕುಶಲ, ಚಾಡಿ ಹೇಳುವುದು ಅಕುಶಲ, ಒರಟು ಮಾತು ಅಕುಶಲ, ಹರಟೆ ಕೊಚ್ಚುವುದು ಅಕುಶಲ, ದುರಾಶೆ ಅಕುಶಲ, ಹಗೆತನ ಅಕುಶಲ, ಮಿಥ್ಯಾದೃಷ್ಟಿ ಅಕುಶಲ - ಆಯುಷ್ಮಂತರೆ, ಇವಕ್ಕೆ ಅಕುಶಲವೆನ್ನುತ್ತಾರೆ115 ಮತ್ತು ಆಯುಷ್ಮಂತರೆ, ಅಕುಶಲಕ್ಕೆ ಮೂಲ ಯಾವುದು? “ಲೋಭವು ಅಕುಶಲದ ಮೂಲ, ದ್ವೇಷವು ಅಕುಶಲದ ಮೂಲ, ಮೋಹವು ಅಕುಶಲದ ಮೂಲ - ಇವನ್ನು ಆಯುಷ್ಮಂತರೆ, ಅಕುಶಲದ ಮೂಲವೆನ್ನುತ್ತಾರೆ.116</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>“ಆಯುಷ್ಮಂತರೆ, ಕುಶಲವು ಯಾವುದು? ಪ್ರಾಣಿಹತ್ಯೆಯಿಂದ ವಿರತಿಯು ಕುಶಲವು, ಕಳ್ಳತನದಿಂದ ವಿರತಿಯು ಕುಶಲವು, ವ್ಯಭಿಚಾರದಿಂದ ವಿರತಿಯು ಕುಶಲವು, ಸುಳ್ಳು ಹೇಳುವುದರಿಂದ ವಿರತಿಯು ಕುಶಲವು, ಚಾಡಿ ಹೇಳುವುದರಿಂದ ವಿರತಿಯು ಕುಶಲವು, ಒರಟು ಮಾತಿನಿಂದ ವಿರತಿಯು ಕುಶಲವು, ಹರಟೆ ಕೊಚ್ಚುವುದರಿಂದ ವಿರತಿಯು ಕುಶಲವು, ದುರಾಶೆಯಿಲ್ಲದಿರುವಿಕೆಯು ಕುಶಲವು, ಹಗೆತನವಿಲ್ಲದಿರುವುದು ಕುಶಲವು, ಸಮ್ಯಕ್ ದೃಷ್ಟಿಯು ಕುಶಲವು - ಇದನ್ನು ಆಯುಷ್ಮಂತರೆ, ಕುಶಲವೆನ್ನುತ್ತಾರೆ.117 ಮತ್ತೆ ಆಯುಷ್ಮಂತರೆ! ಕುಶಲದ ಮೂಲ ಯಾವುದು? ಲೋಭವಿಲ್ಲದಿರುವಿಕೆ (ಔದಾರ್ಯ) ಕುಶಲದ ಮೂಲ, ದ್ವೇಷವಿಲ್ಲದಿರುವಿಕೆ (ಮೈತ್ರಿಭಾವ) ಕುಶಲದ ಮೂಲ. ಇದನ್ನು ಆಯುಷ್ಮಂತರೆ, ಕುಶಲದ ಮೂಲವೆನ್ನುತ್ತಾರೆ.</p>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಪ್ರಜ್ಞೆಯಿಂದ ಅಕುಶಲವನ್ನು ಅರಿಯುತ್ತಾನೋ, ಈ ರೀತಿ ಅಕುಶಲ ಮೂಲವನ್ನು ಅರಿಯುತ್ತಾನೋ, ಈ ರೀತಿ ಕುಶಲವನ್ನು ಅರಿಯುತ್ತಾನೋ, ಈ ರೀತಿ ಕುಶಲ ಮೂಲವನ್ನು ಅರಿಯುತ್ತಾನೋ118 ಅವನು ಅಡಗಿರುವ ರಾಗವನ್ನು ನಾಶಗೊಳಿಸಿ, ಪ್ರತಿರೋಧವನ್ನು ಪೂರ್ತಿಯಾಗಿ ತೊಡೆದುಹಾಕಿ ‘ನಾನು’ ಎಂಬ ಅಡಗಿ ಕುಳಿತ ಮಿಥ್ಯಾದೃಷ್ಟಿ ಮತ್ತು ಅಹಂಕಾರವನ್ನು ನಿರ್ಮೂಲಗೊಳಿಸಿ ಅವಿದ್ಯೆಯನ್ನು ನಾಶಗೊಳಿಸಿ, ವಿದ್ಯೆಯನ್ನು (ಲೋಕೋತ್ತರ ಅರಿವನ್ನು) ಉತ್ಪನ್ನಗೊಳಿಸಿ, ಇಲ್ಲೇ ಈಗಲೇ ದುಃಖವನ್ನು ಕೊನೆಗೊಳಿಸುವವನು ಆಗುತ್ತಾನೆ.119 ಆಗ ಆಯುಷ್ಮಂತರೆ, ಆರ್ಯ ಶ್ರಾವಕನು ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <h2>3. ಆಹಾರದ ಉತ್ಪತ್ತಿ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>2. “ಸಾಧು ಆಯುಷ್ಮಂತನೆ” ಎಂದು ಭಿಕ್ಷುಗಳು ಆಯುಷ್ಮಂತನಾದ ಸಾರಿಪುತ್ತನ ಮಾತನ್ನು ಅಭಿನಂದಿಸಿ, ಅನುಮೋದಿಸಿ ಆಯುಷ್ಮಂತನಾದ ಸಾರಿಪುತ್ರನನ್ನು ಮುಂದಿನ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತರೆ, ಯಾವುದರಿಂದ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನಾಗಿರುತ್ತಾನೋ, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೋ ಅಂತಹ ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>“ಇದೆ, ಆಯುಷ್ಮಂತರೆ, ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಆಹಾರವನ್ನು (ಆಹಾರ=ಭೌತಿಕ ಮತ್ತು ಮಾನಸಿಕ ಜೀವನವನ್ನು ಮುಂದುವರೆಸಲು ಅವಶ್ಯಕವಾದುದು) ಅರಿಯುತ್ತಾನೆ, ಆಹಾರದ ಉತ್ಪತ್ತಿ (ಸಮುದಯ) ಅರಿಯುತ್ತಾನೆ ಮತ್ತು ಆಹಾರದ ನಿರೋಧವನ್ನು ಅರಿಯುತ್ತಾನೆ ಮತ್ತು ಆಹಾರದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ - ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ, ನೇರಗೊಳಿಸಿದ ದೃಷ್ಟಿಯುಳ್ಳವನೂ, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನೂ, ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>“ಆದರೆ ಆಯುಷ್ಮಂತರೆ, ಯಾವುದು ಆಹಾರ, ಯಾವುದು ಆಹಾರದ ಉತ್ಪತ್ತಿ, ಯಾವುದು ಆಹಾರದ ನಿರೋಧ, ಯಾವುದು ಆಹಾರದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ಹುಟ್ಟಿರುವ ಜೀವಿಗಳ ಸ್ಥಿತಿಗೆ, ಹುಟ್ಟಲಿರುವವರ ಸಹಾಯಕ್ಕೆ ಕಾರಣವಾದ ಆಹಾರವು ಈ ನಾಲ್ಕು ವಿಧವಾಗಿದೆ.120 ಯಾವುದು ಆ ನಾಲ್ಕು ವಿಧ? ಸ್ಥೂಲ ಅಥವಾ ಸೂಕ್ಷ್ಮವಾದ ತುತ್ತು (ಭೌತಿಕ) ಆಹಾರ (ಮೊದಲನೆಯದು), (ಇಂದ್ರಿಯ) ಸ್ಪರ್ಶ ಆಹಾರ (ಎನ್ನುವ) ಎರಡನೆಯದು, ಮನಃ ಸಂಕಲ್ಪ ಮೂರನೆಯದು, ವಿಜ್ಞಾನ (ಚೈತನ್ಯ) ನಾಲ್ಕನೆಯದು. ತೃಷ್ಣೆಯ (ಆಸೆಯ) ಉತ್ಪತ್ತಿಯಿಂದ ಆಹಾರದ ಉತ್ಪತ್ತಿಯಾಗುತ್ತಾನೆ. ತೃಷ್ಣೆಯ ನಿರೋಧದಿಂದ ಆಹಾರದ ನಿರೋಧವಾಗುತ್ತದೆ. ಇದೇ ಆರ್ಯ ಅಷ್ಠಾಂಗಿಕ ಮಾರ್ಗ, ಆಹಾರದ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>“ಆಯುಷ್ಮಂತನೆ, ಯಾವಾಗ ಆರ್ಯಶ್ರಾವಕನು ಈ ರೀತಿಯಾಗಿ ಆಹಾರವನ್ನು ಅರಿಯುತ್ತಾನೋ, ಈ ರೀತಿ ಆಹಾರದ ಉತ್ಪತ್ತಿಯನ್ನು ಅರಿಯುತ್ತಾನೋ, ಈ ರೀತಿ ಅಹಾರದ ನಿರೋಧವನ್ನು ಅರಿಯುತ್ತಾನೋ, ಈ ರೀತಿ ಆಹಾರದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೋ ಆತನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ, ಅಡಗಿರುವ ಪ್ರತಿರೋಧವನ್ನು ನಾಶಮಾಡಿ, ಅಡಗಿರುವ ‘ನಾನು’ ಎನ್ನುವ ದೃಷ್ಟಿ ಮತ್ತು ಅಹಂಕಾರವನ್ನು ಬೇರುಸಹಿತ ಕಿತ್ತೆಸೆದು, ಅವಿದ್ಯೆಯನ್ನು ತೊಡೆದು ಹಾಕಿ, ವಿಜ್ಜೆ (ಪ್ರಜ್ಞೆ)ಯನ್ನು ಉತ್ಪಾದಿಸಿ ಇಲ್ಲೇ ಈಗಲೇ ದುಃಖವನ್ನು ಕೊನೆಗೊಳಿಸುವವನಾಗುತ್ತಾನೆ. ಆಗ ಆಯುಷ್ಮಂತನೇ, ಆರ್ಯಶ್ರಾವಕನು ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ” ಎಂದು ಹೇಳಿದನು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>3. “ಸಾಧು ಆಯುಷ್ಮಂತನೇ” ಎಂದು ಭಿಕ್ಷುಗಳು ಆಯುಷ್ಮಂತನಾದ ಸಾರಿಪುತ್ತನ ಮಾತನ್ನು ಅಭಿನಂದಿಸಿ ಅನುಮೋದಿಸಿ ಆಯುಷ್ಮಂತನಾದ ಸಾರಿಪುತ್ತನನ್ನು ಮುಂದಿನ ಪ್ರಶ್ನೆ ಕೇಳಿದರು- “ಆದರೆ ಆಯುಷ್ಮಂತನೆ, ಯಾವುದರಿಂದ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೋ ಅಂತಹ ಬೇರೆ ವಿಧಾನವೂ ಇದೆಯೆ?” ಎಂದು.</p>
    <h2>4. ಆರ್ಯ ಸತ್ಯಗಳನ್ನು ಅರಿಯುವುದರಿಂದ</h2>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>“ಇದೆ, ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ದುಃಖವನ್ನು ಅರಿಯುತ್ತಾನೆ. ದುಃಖ ಕಾರಣ (ಸಮುದಯ)ವನ್ನು ಅರಿಯುತ್ತಾನೆ. ದುಃಖದ ನಿರೋಧವನ್ನು ಅರಿಯುತ್ತಾನೆ ದುಃಖ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ, ಸದ್ಧರ್ಮದಲ್ಲಿ ನೆಲೆಗೊಂಡವನಾಗುತ್ತಾನೆ.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>“ಆದರೆ ಆಯುಷ್ಮಂತನೆ, ಯಾವುದು ದುಃಖ, ಯಾವುದು ದುಃಖದ ಕಾರಣ, ಯಾವುದು ದುಃಖದ ನಿರೋಧ, ಯಾವುದು ದುಃಖದ ನಿರೋಧಕ್ಕೆ ಒಯ್ಯುವ ಮಾರ್ಗ? ಜನ್ಮವೇ ದುಃಖ, ಮುಪ್ಪೇ ದುಃಖ, ಮರಣವೇ ದುಃಖ, ಶೋಕ-ಗೋಳಾಟ (ದೈಹಿಕ) ದುಃಖ-ದುಮ್ಮಾನ ದುಗುಡಗಳೇ ದುಃಖ, ಪ್ರಿಯವಾದವುಗಳಿಂದ ದೂರಾಗುವುದೇ ದುಃಖ. ಬಯಸಿದ್ದನ್ನು ಪಡೆಯದಿರುವುದೇ ದುಃಖ, ಒಟ್ಟಿನಲ್ಲಿ ಐದು ಉಪಾದಾನದ ಖಂದ (ಗುಂಪು)ಗಳೇ ದುಃಖ. ಆಯುಷ್ಮಂತರೇ, ಇದನ್ನು ದುಃಖವೆಂದು ಕರೆಯುತ್ತಾರೆ ಮತ್ತು ಆಯುಷ್ಮಂತರೇ, ದುಃಖದ ಕಾರಣ ಯಾವುದು? ಯಾವ ಈ ತೃಷ್ಣೆ ಪುನರ್ಜನ್ಮಕ್ಕೆ ಕಾರಣವೋ, ಯಾವುದು ವಿನೋದ ಮತ್ತು ಭೋಗಾಸಕ್ತಿಯ ಜೊತೆಗೂಡಿದೆಯೋ, ಆಯಾ ವಿಷಯಗಳಲ್ಲಿ ವಿನೋದ ಉಂಟುಮಾಡುತ್ತದೋ ಅದನ್ನು ದುಃಖದ ಕಾರಣವೆಂದು ಕರೆಯುತ್ತಾರೆ. ಅವುಗಳೆಂದರೆ, ಕಾಮತೃಷ್ಣೆ, ಭವತೃಷ್ಣೆ, ವಿಭವ (ವಿಭವ = ನಾಸ್ತಿಕವಾದ = ಕರ್ಮ - ಪುನರ್ಜನ್ಮಗಳನ್ನು ನಂಬದ ವಾದ ಮತ್ತು ಭೌತಿಕವಾದ ಆತ್ಮಘಾತಕ ಮೂಲದಲ್ಲಿರುವ ತೃಷ್ಣಾ). ತೃಷ್ಣೆ. ಯಾವುದು ಆಯುಷ್ಮಂತರೆ, ದುಃಖ ನಿರೋಧ? ಯಾವ ಆ ತೃಷ್ಣೆಯು ಏನೂ ಉಳಿಯದಂತೆ ಕಳಚಿ ನಿರೋಧವಾಗುತ್ತದೋ, ತ್ಯಾಗ, ತೊರೆಯುವಿಕೆ, ಮುಕ್ತಿ, ತೊಡಗಿಕೊಳ್ಳದಿರುವಿಕೆ, ನಿರಾಕರಣೆಯಾಗುತ್ತದೋ - ಇದನ್ನು ಆಯುಷ್ಮಂತರೆ, ದುಃಖದ ನಿರೋಧವೆಂದು ಕರೆಯುತ್ತಾರೆ. ಯಾವುದು ಆಯುಷ್ಮಂತರೆ, ದುಃಖದ ನಿರೋಧಕ್ಕೆ ಒಯ್ಯುವ ಮಾರ್ಗ? ಅದೇ ಆರ್ಯ ಅಷ್ಠಾಂಗಿಕ ಮಾರ್ಗ. ಅದೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ. ಇದನ್ನು ಆಯುಷ್ಮಂತರೆ, ದುಃಖ ನಿರೋಧಕ್ಕೆ ಒಯ್ಯುವ ಮಾರ್ಗವೆಂದು ಕರೆಯುತ್ತಾರೆ.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ದುಃಖವನ್ನು ಅರಿಯುತ್ತಾನೆ, ಈ ರೀತಿ ದುಃಖದ ಕಾರಣವನ್ನು ಅರಿಯುತ್ತಾನೆ, ಈ ರೀತಿ ದುಃಖದ ನಿರೋಧವನ್ನು ಅರಿಯುತ್ತಾನೆ, ಈ ರೀತಿ ದುಃಖದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಆಗ ಅವನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ ಅಡಗಿರುವ ಪ್ರತಿರೋಧವನ್ನು ಪೂರ್ಣವಾಗಿ ತೊಡೆದುಹಾಕಿ ‘ನಾನು’ ಎಂಬ ಅಡಗಿಕುಳಿತ ಮಿಥ್ಯಾದೃಷ್ಟಿ ಮತ್ತು ಅಹಂಕಾರವನ್ನು ನಿರ್ಮೂಲಗೊಳಿಸಿ ಅವಿದ್ಯೆಯನ್ನು ನಾಶಗೊಳಿಸಿ ವಿದ್ಯೆಯನ್ನು (ಲೋಕೋತ್ತರ ಅರಿವನ್ನು) ಉತ್ಪನ್ನಗೊಳಿಸಿ, ಇಲ್ಲೇ ಈಗಲೇ ದುಃಖವನ್ನು ಕೊನೆಗೊಳಿಸುವನು. ಆಗ ಆಯುಷ್ಮಂತನೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೆ, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>4. “ಸಾಧು ಆಯುಷ್ಮಂತನೆ” ಎಂದು ಭಿಕ್ಷುಗಳು ಆಯುಷ್ಮಂತನಾದ ಸಾರಿಪುತ್ತನ ಮಾತನ್ನು ಅಭಿನಂದಿಸಿ ಅನುಮೋದಿಸಿ ಆಯುಷ್ಮಂತನಾದ ಸಾರಿಪುತ್ತನನ್ನು ಮುಂದಿನ ಪ್ರಶ್ನೆ ಕೇಳಿದರು- “ಆದರೆ ಆಯುಷ್ಮಂತನೆ, ಯಾವುದರಿಂದ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನಾಗುತ್ತಾನೋ, ನೇರಗೊಳಿಸಿದ ದೃಷ್ಟಿಯುಳ್ಳವನು ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೋ ಅಂತಹ ಬೇರೆ ವಿಧಾನವೂ ಇದೆಯೇ?” ಎಂದು.</p>
    <h2>5. ಮುಪ್ಪು ಸಾವುಗಳ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಮುಪ್ಪು ಸಾವನ್ನು ಅರಿಯುತ್ತಾನೆ ಮತ್ತು ಮುಪ್ಪು ಸಾವಿನ ಕಾರಣವನ್ನು ಅರಿಯುತ್ತಾನೆ ಮತ್ತು ಮುಪ್ಪು ಸಾವಿನ ನಿರೋಧವನ್ನು ಅರಿಯುತ್ತಾನೆ ಮತ್ತು ಮುಪ್ಪು ಸಾವಿನ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ121 ಆವಾಗ ಆಯುಷ್ಮಂತರೇ, ಆರ್ಯಶ್ರಾವಕನು ಸಮ್ಯಕ್‍ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನೂ, ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>“ಆದರೆ ಆಯುಷ್ಮಂತರೆ, ಯಾವುದು ಮುಪ್ಪು, ಸಾವು? ಯಾವುದು ಮುಪ್ಪು ಸಾವಿನ ಕಾರಣ? ಯಾವುದು ಮುಪ್ಪು ಸಾವಿನ ನಿರೋಧ? ಯಾವುದು ಮುಪ್ಪು ಸಾವಿನ ನಿರೋಧಕ್ಕೆ ಒಯ್ಯುವ ಮಾರ್ಗ? ಯಾವ ಯಾವ ಜೀವಿಗಳಿಗೆ ತಮ್ಮ ತಮ್ಮ ಜೀವಿಕೆಯ ಹಂತದಲ್ಲಿ ಮುಪ್ಪು, ಮುದಿತನ, ಬೊಚ್ಚುಬಾಯಿ, ನೆರೆಗೂದಲು, ಸುಕ್ಕುಗಟ್ಟುವಿಕೆ, ಆಯಸ್ಸಿನ ಕ್ಷೀಣತೆ, ಇಂದ್ರಿಯಗಳ ದುರ್ಬಲತೆ ಇದೆಯೋ ಆಯುಷ್ಮಂತರೆ, ಅದನ್ನು ಮುಪ್ಪು ಎಂದು ಕರೆಯುತ್ತಾರೆ. ಆಯುಷ್ಮಂತರೆ, ಯಾವುದು ಮರಣ? ಯಾವ ಯಾವ ಜೀವಿಗಳಿಗೆ ತಮ್ಮ ತಮ್ಮ ಜೀವಿಕೆಯ ಹಂತದಲ್ಲಿ (ಆಯಸ್ಸಿನ) ಚ್ಯುತಿ, ಚ್ಯುತಿಯಾಗುವಿಕೆ, ಬೇರ್ಪಡೆ, ಅಂತರ್ಧಾನ, ಮೃತ್ಯು, ಸಾವು, ಕಾಲವಾಗುವಿಕೆ, ಪಂಚ ಸ್ಕಂದಗಳ* ಬೇರ್ಪಡೆ122 ದೇಹ ತ್ಯಾಗ, (ನಾಮ ರೂಪದ) ಜೀವಿತೇಂದ್ರಿಯಗಳ ಛೇದನ (ಇದೆಯೋ) ಆಯುಷ್ಮಂತರೇ, ಇದೇ ಮರಣ. ಹೀಗೆ ಇದು ಮುಪ್ಪು, ಇದು ಸಾವು. ಇದಕ್ಕೆ ಆಯುಷ್ಮಂತರೆ ಮುಪ್ಪು ಸಾವುಗಳೆನ್ನುತ್ತಾರೆ. ಹುಟ್ಟಿನ ಕಾರಣವೇ, ಮುಪ್ಪು ಸಾವಿನ ಕಾರಣ. ಹುಟ್ಟಿನ ನಿರೋಧದಿಂದ ಮುಪ್ಪು ಸಾವುಗಳ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ, ಮುಪ್ಪು ಸಾವಿನ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>“ಆಯುಷ್ಮಂತನೆ, ಯಾವಾಗ ಆರ್ಯಶ್ರಾವಕನು ಈ ರೀತಿಯಾಗಿ ಮುಪ್ಪು ಸಾವನ್ನು ಅರಿಯುತ್ತಾನೆ, ಈ ರೀತಿಯಾಗಿ ಮುಪ್ಪು ಸಾವಿನ ಕಾರಣವನ್ನು ಅರಿಯುತ್ತಾನೆ, ಈ ರೀತಿಯಾಗಿ ಮುಪ್ಪು ಸಾವಿನ ನಿರೋಧವನ್ನು ಅರಿಯುತ್ತಾನೆ, ಈ ರೀತಿಯಾಗಿ ಮುಪ್ಪು ಸಾವಿನ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆತನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ... ದುಃಖವನ್ನು ಕೊನೆಗೊಳಿಸುವವನಾಗುತ್ತಾನೆ. ಆಗ ಆಯುಷ್ಮಂತನೆ, ಆರ್ಯಶ್ರಾವಕನು ಸಮ್ಯಕ್‍ದೃಷ್ಟಿಯುಳ್ಳವನೂ, ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.”</p>
    <h2>6. ಹುಟ್ಟಿನ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc22'>SC 22</a><a class='ref cscd' id='cscd22'>CSCD 22</a>5. “ಸಾಧು ಆಯುಷ್ಮಂತನೆ” ಎಂದು ಮುಂದಿನ ಪ್ರಶ್ನೆ ಕೇಳಿದರು... “ಆದರೆ ಆಯುಷ್ಮಂತನೆ... ಅಂತಹ ಬೇರೆ ವಿಧಾನವೂ ಇದೆಯೇ?” ಎಂದು. “ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಹುಟ್ಟನ್ನು ಅರಿಯುತ್ತಾನೆ.... ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <p><a class='ref sc' id='sc23'>SC 23</a><a class='ref cscd' id='cscd23'>CSCD 23</a>“ಆದರೆ ಆಯುಷ್ಮಂತರೆ, ಯಾವುದು ಹುಟ್ಟು? ಯಾವುದು ಹುಟ್ಟಿನ ಕಾರಣ? ಯಾವುದು ಹುಟ್ಟಿನ ನಿರೋಧ? ಯಾವುದು ಹುಟ್ಟಿನ ನಿರೋಧಕ್ಕೆ ಒಯ್ಯುವ ಮಾರ್ಗ? ಯಾವ ಯಾವ ಜೀವಿಗಳಿಗೆ ತಮ್ಮ ತಮ್ಮ ಜೀವಿಕೆಯ ಹಂತದಲ್ಲಿ ಹುಟ್ಟು, ಹುಟ್ಟುವಿಕೆ, ಗರ್ಭಗ್ರಹಣ, ಗರ್ಭಧಾರಣ, ಸ್ಕಂದಗಳ ಪ್ರಾದುರ್ಭಾವ, ಆಯತನಗಳ (ಆಯತನ= ಕಣ್ಣು, ಕಿವಿ, ಮೂಗು, ನಾಲಿಗೆ, ಕಾಯೇಂದ್ರಿಯ ಮತ್ತು ಮನಸ್ಸು ಎಂಬ ಆರು ಇಂದ್ರಿಯಗಳು) ಪಡೆಯುವಿಕೆ ಉಂಟಾಗುವುದೋ123 ಆಗ ಅದನ್ನು ಆಯುಷ್ಮಂತರೆ, ಹುಟ್ಟು ಎಂದು ಕರೆಯುತ್ತಾರೆ. ಭವ (ಇರುವಿಕೆ)ದ ಕಾರಣ ಹುಟ್ಟಿನ ಕಾರಣ, ಭವದ ನಿರೋಧ ಹುಟ್ಟಿನ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಹುಟ್ಟಿನ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಹುಟ್ಟನ್ನು ಅರಿಯುತ್ತಾನೆ. ಈ ರೀತಿ ಹುಟ್ಟಿನ ಕಾರಣವನ್ನು ಅರಿಯುತ್ತಾನೆ, ಈ ರೀತಿ ಹುಟ್ಟಿನ ನಿರೋಧವನ್ನು ಅರಿಯುತ್ತಾನೆ, ಈ ರೀತಿ ಹುಟ್ಟಿನ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಅವನ ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ... ದುಃಖವನ್ನು ಕೊನೆಗೊಳಿಸುತ್ತಾನೋ ಆವಾಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್‍ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ” ಎಂದು.</p>
    <h2>7. ಭವದ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc24'>SC 24</a><a class='ref cscd' id='cscd24'>CSCD 24</a>6. “ಸಾಧು ಆಯುಷ್ಮಂತನೆ” ಎಂದು. ಮುಂದಿನ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತರೆ... ಬೇರೆ ವಿಧಾನವೂ ಇದೆಯೇ?” ಎಂದು.</p>
    <p><a class='ref sc' id='sc25'>SC 25</a><a class='ref cscd' id='cscd25'>CSCD 25</a>“ಇದೆ ಆಯುಷ್ಮಂತರೆ, ಆಯುಷ್ಮಂತರೆ! ಯಾವಾಗ ಆರ್ಯಶ್ರಾವಕನು ಭವವನ್ನು ಅರಿಯುತ್ತಾನೆ ಮತ್ತು ಭವದ ಕಾರಣವನ್ನು ಅರಿಯುತ್ತಾನೆ ಮತ್ತು ಭವದ ನಿರೋಧವನ್ನು ಅರಿಯುತ್ತಾನೆ ಮತ್ತು ಭವದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc26'>SC 26</a><a class='ref cscd' id='cscd26'>CSCD 26</a>“ಆದರೆ ಆಯುಷ್ಮಂತರೆ, ಯಾವುದು ಭವ, ಯಾವುದು ಭವದ ಕಾರಣ, ಯಾವುದು ಭವದ ನಿರೋಧ, ಯಾವುದು ಭವದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೇ, ಭವಗಳು ಮೂರು. ಕಾಮಭವ, ರೂಪಭವ ಮತ್ತು ಅರೂಪಭವ112 (ಭವ ಎಂದರೆ ಲೋಕ ಮತ್ತು ಲೋಕದಲ್ಲಿ ಇರುವಿಕೆ ಎಂಬ ಎರಡು ಅರ್ಥಗಳಿವೆ. ಕಾಮಭವ = ದೇವತೆಗಳವರೆಗಿನ ಲೋಕ. ರೂಪಭವ = ಸಾಕಾರ ಬ್ರಹ್ಮಲೋಕ. ಅರೂಪಭವ = ನಿರಾಕಾರ ಬ್ರಹ್ಮಲೋಕ). ಉಪಾದಾನ (ಅಂಟಿಕೊಳ್ಳುವಿಕೆ)ದ ಕಾರಣದಿಂದ ಭವದ ಕಾರಣ, ಉಪಾದಾನದ ನಿರೋಧದಿಂದ ಭವದ ನಿರೋಧ, ಇದೇ ಆರ್ಯ ಅಷ್ಠಾಂಗಿಕ ಮಾರ್ಗ. ಭವ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc27'>SC 27</a><a class='ref cscd' id='cscd27'>CSCD 27</a>“ಆಯುಷ್ಮಂತರೆ, ಯಾವಾಗ ಆರ್ಯ ಶ್ರಾವಕನು ಈ ರೀತಿ ಭವವನ್ನು ಅರಿಯುತ್ತಾನೆ, ಈ ರೀತಿ ಭವದ ಕಾರಣವನ್ನು ಅರಿಯುತ್ತಾನೆ. ಈ ರೀತಿ ಭವದ ನಿರೋಧವನ್ನು ಅರಿಯುತ್ತಾನೆ, ಈ ರೀತಿ ಭವದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಆತನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದು ಹಾಕಿ... ದುಃಖವನ್ನು ಕೊನೆಗೊಳಿಸುತ್ತಾನೆ, ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>8. ಉಪಾದಾನದ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc28'>SC 28</a><a class='ref cscd' id='cscd28'>CSCD 28</a>7. “ಸಾಧು ಆಯುಷ್ಮಂತನೇ” ಎಂದು ಮುಂದಿನ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತನೆ... ಬೇರೆ ವಿಧಾನವೂ ಇದೆಯೇ?” ಎಂದು.</p>
    <p><a class='ref sc' id='sc29'>SC 29</a><a class='ref cscd' id='cscd29'>CSCD 29</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಉಪಾದಾನವನ್ನು ಅರಿಯುತ್ತಾನೆ ಮತ್ತು ಉಪಾದಾನದ ಕಾರಣವನ್ನು ಅರಿಯುತ್ತಾನೆ ಮತ್ತು ಉಪಾದಾನದ ನಿರೋಧವನ್ನು ಅರಿಯುತ್ತಾನೆ ಮತ್ತು ಉಪಾದಾನದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc30'>SC 30</a><a class='ref cscd' id='cscd30'>CSCD 30</a>“ಆದರೆ ಆಯುಷ್ಮಂತರೆ, ಯಾವುದು ಉಪಾದಾನ, ಯಾವುದು ಉಪಾದಾನದ ಕಾರಣ, ಯಾವುದು ಉಪಾದಾನದ ನಿರೋಧ, ಯಾವುದು ಉಪಾದಾನದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ಈ ಉಪಾದಾನಗಳು ನಾಲ್ಕು. ಕಾಮ ಉಪಾದಾನ (ಕಾಮಕ್ಕೆ ಅಂಟಿಕೊಳ್ಳುವಿಕೆ), ಮಿಥ್ಯಾದೃಷ್ಟಿಗೆ ಅಂಟಿಕೊಳ್ಳುವಿಕೆ. ಕುರುಡಾಗಿ ಶೀಲಾಚರಣೆಗೆ ಅಂಟಿಕೊಳ್ಳುವಿಕೆ, ಆತ್ಮವಾದ (ಡಂಬಾಚಾರಕ್ಕೆ) ಅಂಟಿಕೊಳ್ಳುವಿಕೆ125 ತೃಷ್ಣೆಯ (ಆಸೆಯ) ಉತ್ಪತ್ತಿಯಿಂದ ಉಪಾದಾನದ ಉತ್ಪತ್ತಿ, ತೃಷ್ಣೆಯ ನಿರೋಧದಿಂದ ಉಪಾದಾನದ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಉಪಾದಾನ ನಿರೋಧಕ್ಕೆ ಒಯ್ಯುವ ಮಾರ್ಗ ಅದೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc31'>SC 31</a><a class='ref cscd' id='cscd31'>CSCD 31</a>“ಆಯುಷ್ಮಂತರೆ, ಯಾವಾಗ ಆರ್ಯ ಶ್ರಾವಕನು ಈ ರೀತಿ ಉಪಾದಾನವನ್ನು ಅರಿಯುತ್ತಾನೆ, ಈ ರೀತಿ ಉಪಾದಾನದ ಕಾರಣವನ್ನು ಅರಿಯುತ್ತಾನೆ, ಈ ರೀತಿ ಉಪಾದಾನದ ನಿರೋಧವನ್ನು ಅರಿಯುತ್ತಾನೆ. ಈ ರೀತಿ ಉಪಾದಾನದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಅವನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ... ದುಃಖವನ್ನು ಕೊನೆಗೊಳಿಸುವವನಾಗುತ್ತಾನೆ. ಆಗ ಆಯುಷ್ಮಂತನೆ, ಆರ್ಯಶ್ರಾವಕನು, ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.”</p>
    <h2>9. ತೃಷ್ಣೆ (ಆಸೆ)ಯ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc32'>SC 32</a><a class='ref cscd' id='cscd32'>CSCD 32</a>8. “ಸಾಧು ಆಯುಷ್ಮಂತರೆ” ಎಂದು... ಮುಂದಿನ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತನೆ... ಅಂತಹ ಬೇರೆ ವಿಧಾನವೂ ಇದೆಯೇ?” ಎಂದು.</p>
    <p><a class='ref sc' id='sc33'>SC 33</a><a class='ref cscd' id='cscd33'>CSCD 33</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ತೃಷ್ಣೆಯನ್ನು ಅರಿಯುತ್ತಾನೆ ಮತ್ತು ತೃಷ್ಣೆಯ ಕಾರಣವನ್ನು ಅರಿಯುತ್ತಾನೆ ಮತ್ತು ತೃಷ್ಣೆಯ ನಿರೋಧವನ್ನು ಅರಿಯುತ್ತಾನೆ ಮತ್ತು ತೃಷ್ಣೆಯ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಆಗಲೇ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <p><a class='ref sc' id='sc34'>SC 34</a><a class='ref cscd' id='cscd34'>CSCD 34</a>“ಆದರೆ ಆಯುಷ್ಮಂತರೆ, ಯಾವುದು ತೃಷ್ಣೆ, ಯಾವುದು ತೃಷ್ಣೆಯ ಕಾರಣ, ಯಾವುದು ತೃಷ್ಣೆಯ ನಿರೋಧ, ಯಾವುದು ತೃಷ್ಣೆಯ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ಆರು ತೃಷ್ಣೆಗಳು- ಯಾವುವೆಂದರೆ: ರೂಪತೃಷ್ಣೆ, ಶಬ್ದತೃಷ್ಣೆ, ಗಂಧತೃಷ್ಣೆ, ರಸತೃಷ್ಣೆ, ಸ್ಪರ್ಶತೃಷ್ಣೆ, ಮನೋ(ಧರ್ಮ)ತೃಷ್ಣೆ126 ವೇದನಾ* ಉತ್ಪತ್ತಿಯಿಂದ ತೃಷ್ಣೆಯ ಉತ್ಪತ್ತಿ, ವೇದನಾದ ನಿರೋಧದಿಂದ ತೃಷ್ಣೆಯ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಭವನಿರೋಧಕ್ಕೆ ಒಯ್ಯುವ ಮಾರ್ಗ. ಅದೆಂದರೆ: ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc35'>SC 35</a><a class='ref cscd' id='cscd35'>CSCD 35</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ತೃಷ್ಣೆಯನ್ನು ಅರಿಯುತ್ತಾನೆ.... ಸದ್ಧರ್ಮದಲ್ಲಿ ನೆಲೆಗೊಂಡವನೂ ಆಗುತ್ತಾನೆ.</p>
    <h2>10. ವೇದನಾದ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc36'>SC 36</a><a class='ref cscd' id='cscd36'>CSCD 36</a>9. “ಸಾಧು ಆಯುಷ್ಮಂತನೆ” ಎಂದು... “ಆದರೆ ಆಯುಷ್ಮಂತನೆ, ಅಂತಹ ಬೇರೆ ವಿಧಾನವೂ ಇದೆಯೇ?” ಎಂದು.</p>
    <p><a class='ref sc' id='sc37'>SC 37</a><a class='ref cscd' id='cscd37'>CSCD 37</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ವೇದನಾವನ್ನು ಅರಿಯುತ್ತಾನೆ ಮತ್ತು ವೇದನಾದ ಕಾರಣವನ್ನು ಅರಿಯುತ್ತಾನೆ ಮತ್ತು ವೇದನಾದ ನಿರೋಧವನ್ನು ಅರಿಯುತ್ತಾನೆ ಮತ್ತು ವೇದನಾದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗಲೇ ಆಯುಷ್ಮಂತನೇ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc38'>SC 38</a><a class='ref cscd' id='cscd38'>CSCD 38</a>“ಆದರೆ ಆಯುಷ್ಮಂತರೆ, ಯಾವುದು ವೇದನಾ? ಯಾವುದು ವೇದನಾದ ಕಾರಣ? ಯಾವುದು ವೇದನಾದ ನಿರೋಧ? ಯಾವುದು ವೇದನಾದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ವೇದನಾ ಈ ಆರು ವಿಧ. ಚಕ್ಷು (ಕಣ್ಣು) ಸ್ಪರ್ಶದಿಂದುಂಟಾದ ವೇದನಾ. ಶ್ರೋತೇಂದ್ರಿಯ (ಕಿವಿ) ಸ್ಪರ್ಶದಿಂದುಂಟಾದ ವೇದನಾ, ಘ್ರಾಣೇಂದ್ರಿಯ (ಮೂಗು) ಸ್ಪರ್ಶದಿಂದುಂಟಾದ ವೇದನಾ, ಜಿಹ್ವೇಂದ್ರಿಯ (ನಾಲಿಗೆ) ಸ್ಪರ್ಶದಿಂದುಂಟಾದ ವೇದನಾ, ಕಾಯದ ಸ್ಪರ್ಶದಿಂದುಂಟಾದ ವೇದನಾ, ಮನದ ಸ್ಪರ್ಶದಿಂದುಂಟಾದ ವೇದನಾ,127 ಸ್ಪರ್ಶದ ಉತ್ಪತ್ತಿಯಿಂದ ವೇದನಾದ ಉತ್ಪತ್ತಿ, ಸ್ಪರ್ಶದ ನಿರೋಧದಿಂದ ವೇದನಾದ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ವೇದನಾದ ನಿರೋಧಕ್ಕೆ ಒಯ್ಯುವ ಮಾರ್ಗ, ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc39'>SC 39</a><a class='ref cscd' id='cscd39'>CSCD 39</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ವೇದನಾವನ್ನು ಅರಿಯುತ್ತಾನೆ... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>11. ಸ್ಪರ್ಶದ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc40'>SC 40</a><a class='ref cscd' id='cscd40'>CSCD 40</a>10. “ಸಾಧು ಆಯುಷ್ಮಂತನೆ” ಎಂದು... ಮತ್ತೆ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತನೆ... ಅಂತಹ ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc41'>SC 41</a><a class='ref cscd' id='cscd41'>CSCD 41</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಸ್ಪರ್ಶವನ್ನು ಅರಿಯುತ್ತಾನೆ ಮತ್ತು ಸ್ಪರ್ಶದ ಕಾರಣವನ್ನು ಅರಿಯುತ್ತಾನೆ ಮತ್ತು ಸ್ಪರ್ಶದ ನಿರೋಧವನ್ನು ಅರಿಯುತ್ತಾನೆ ಮತ್ತು ಸ್ಪರ್ಶದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗಲೇ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc42'>SC 42</a><a class='ref cscd' id='cscd42'>CSCD 42</a>“ಆದರೆ ಆಯುಷ್ಮಂತರೆ, ಯಾವುದು ಸ್ಪರ್ಶ? ಯಾವುದು ಸ್ಪರ್ಶದ ಕಾರಣ? ಯಾವುದು ಸ್ಪರ್ಶದ ನಿರೋಧ? ಯಾವುದು ಸ್ಪರ್ಶದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ಸ್ಪರ್ಶ, ಈ ಆರುವಿಧ: ಚಕ್ಷು (ಕಣ್ಣು) ಸ್ಪರ್ಶ, ಶ್ರೋತೃ (ಕಿವಿ) ಸ್ಪರ್ಶ, ಘ್ರಾಣ (ನಾಸಿಕ) ಸ್ಪರ್ಶ, ಜಿಹ್ವಾ (ನಾಲಿಗೆ) ಸ್ಪರ್ಶ, ಕಾಯದ ಸ್ಪರ್ಶ ಮತ್ತು ಮನದಸ್ಪರ್ಶ.128 ಆರು ಆಯತನಗಳ (ಆಯತನ = ಇಂದ್ರಿಯಗಳ ಆಧಾರ ಅಥವಾ ವಲಯ), ಉತ್ಪತ್ತಿಯಿಂದ ಸ್ಪರ್ಶದ ಉತ್ಪತ್ತಿ, ಆರು ಆಯತನಗಳ ನಿರೋಧದಿಂದ ಸ್ಪರ್ಶದ ನಿರೋಧ, ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ, ಸ್ಪರ್ಶದ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದು ಹೇಗೆಂದರೆ, ಸಮ್ಯಕ್‍ದೃಷ್ಟಿ... ಸಮ್ಯಕ್‍ಸಮಾಧಿ.</p>
    <p><a class='ref sc' id='sc43'>SC 43</a><a class='ref cscd' id='cscd43'>CSCD 43</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಸ್ಪರ್ಶವನ್ನು ಅರಿಯುತ್ತಾನೆ, ಈ ರೀತಿ ಸ್ಪರ್ಶದ ಕಾರಣವನ್ನು ಅರಿಯುತ್ತಾನೆ, ಈ ರೀತಿ ಸ್ಪರ್ಶದ ನಿರೋಧವನ್ನು ಅರಿಯುತ್ತಾನೆ, ಈ ರೀತಿ ಸ್ಪರ್ಶದ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಅವನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ... ದುಃಖವನ್ನು ಕೊನೆಗೊಳಿಸುವನು, ಆವಾಗ ಆಯುಷ್ಮಂತನೇ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>12. ಆರು ಆಯತನ (ಇಂದ್ರಿಯ) ಗಳ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc44'>SC 44</a><a class='ref cscd' id='cscd44'>CSCD 44</a>11. “ಸಾಧು ಆಯುಷ್ಮಂತನೆ” ಎಂದು... ಮತ್ತೆ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತನೆ... ಅಂತಹ ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc45'>SC 45</a><a class='ref cscd' id='cscd45'>CSCD 45</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಆರು ಆಯತನಗಳನ್ನು ಅರಿಯುತ್ತಾನೆ ಮತ್ತು ಆರು ಆಯತನಗಳ ಕಾರಣವನ್ನು ಅರಿಯುತ್ತಾನೆ ಮತ್ತು ಆರು ಆಯತನಗಳ ನಿರೋಧವನ್ನು ಅರಿಯುತ್ತಾನೆ ಮತ್ತು ಆಯತನಗಳ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗಲೇ ಆಯುಷ್ಮಂತನೇ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.129</p>
    <p><a class='ref sc' id='sc46'>SC 46</a><a class='ref cscd' id='cscd46'>CSCD 46</a>“ಆದರೆ ಆಯುಷ್ಮಂತರೆ, ಯಾವುದು ಆ ಆರು ಆಯತನ? ಯಾವುದು ಆರು ಆಯತನಗಳ ಕಾರಣ? ಯಾವುದು ಆರು ಆಯತನಗಳ ನಿರೋಧ? ಯಾವುದು ಆರು ಆಯತನಗಳ ನಿರೋಧಕ್ಕೆ ಒಯ್ಯುವ ಮಾರ್ಗ?</p>
    <p><a class='ref sc' id='sc47'>SC 47</a><a class='ref cscd' id='cscd47'>CSCD 47</a>“ಆಯುಷ್ಮಂತರೆ, ಈ ಆರು ಆಯತನಗಳು. ಕಣ್ಣಿನ (ಚಕ್ಷುರಿಂದ್ರಿಯ) ಆಯತನ, ಕಿವಿಯ (ಶ್ರೋತೇಂದ್ರಿಯ) ಆಯತನ, ನಾಸಿಕದ (ಘಾಣ) ಆಯತನ, ನಾಲಿಗೆಯ (ಜಿಹ್ವೇಂದ್ರಿಯ) ಆಯತನ, ಕಾಯದ ಆಯತನ, ಮನದ ಆಯತನ. ನಾಮರೂಪದ ಉತ್ಪತ್ತಿಯಿಂದ ಆರು ಆಯತನಗಳ ಉತ್ಪತ್ತಿ, ನಾಮರೂಪದ ನಿರೋಧದಿಂದ ಆರು ಆಯತನಗಳ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಆರು ಆಯತನಗಳ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದು ಹೇಗೆಂದರೆ ಸಮ್ಯಕ್ ದೃಷ್ಟಿ... ಸಮ್ಯಕ್ ಸಮಾಧಿ.</p>
    <p><a class='ref sc' id='sc48'>SC 48</a><a class='ref cscd' id='cscd48'>CSCD 48</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಆರು ಆಯತನಗಳನ್ನು ಅರಿಯುತ್ತಾನೆ... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>13. ನಾಮ ರೂಪಗಳ ನಿರೋಧ ಮತ್ತು ಕಾರಣವನ್ನು ಅರಿಯುವುದರಿಂದ</h2>
    <p><a class='ref sc' id='sc49'>SC 49</a><a class='ref cscd' id='cscd49'>CSCD 49</a>12. “ಸಾಧು ಆಯುಷ್ಮಂತರೆ” ಎಂದು.. ಮತ್ತೆ ಪ್ರಶ್ನೆ ಕೇಳಿದರು “ಆದರೆ ಆಯುಷ್ಮಂತರೆ... ಅಂತಹ ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc50'>SC 50</a><a class='ref cscd' id='cscd50'>CSCD 50</a>“ಇದೆ ಆಯುಷ್ಮಂತರೆ, ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ನಾಮರೂಪಗಳನ್ನು ಅರಿಯುತ್ತಾನೆ ಮತ್ತು ನಾಮರೂಪಗಳ ಕಾರಣವನ್ನು ಅರಿಯುತ್ತಾನೆ ಮತ್ತು ನಾಮರೂಪಗಳ ನಿರೋಧವನ್ನು ಅರಿಯುತ್ತಾನೆ ಮತ್ತು ನಾಮ ರೂಪಗಳ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು. ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc51'>SC 51</a><a class='ref cscd' id='cscd51'>CSCD 51</a>“ಆದರೆ ಆಯುಷ್ಮಂತರೆ, ಯಾವುದು ನಾಮರೂಪಗಳು? ಯಾವುದು ನಾಮರೂಪಗಳ ಕಾರಣ? ಯಾವುದು ನಾಮರೂಪಗಳ ನಿರೋಧ? ಯಾವುದು ನಾಮರೂಪಗಳ ನಿರೋಧಕ್ಕೆ ಒಯ್ಯುವ ಮಾರ್ಗ? ವೇದನಾ, ಸಂಜ್ಞಾ (ಗ್ರಹಿಕೆ), ಚೇತನಾ (ಸಂಕಲ್ಪ), ಸ್ಪರ್ಶ, ಮನನ. ಇದನ್ನೇ ಆಯುಷ್ಮಂತರೆ ನಾಮ ಎಂದು ಕರೆಯುತ್ತಾರೆ ಮತ್ತು ನಾಲ್ಕು ಮಹಾಭೂತ (ಮಹಾ ಭೂತ = ಪೃಥ್ವಿ, ಅಪ್, ತೇಜೋ, ವಾಯು)ಗಳು ಮತ್ತು ಈ ನಾಲ್ಕವಿಧ ಮಹಾಭೂತಗಳಿಂದ ಉಂಟಾದ (ವಸ್ತು) ರೂಪಗಳು. ಆಯುಷ್ಮಂತರೇ, ಇವನ್ನೇ ರೂಪವೆಂದು ಕರೆಯುತ್ತಾರೆ. ಹೀಗೆ ಇದೇ ನಾಮ ಮತ್ತು ಇದೇ ರೂಪ - ಇವನ್ನೇ ಆಯುಷ್ಮಂತರೇ, ನಾಮರೂಪವೆಂದು ಕರೆಯುತ್ತಾರೆ. ವಿಜ್ಞಾನದ ಉತ್ಪತ್ತಿಯಿಂದ ನಾಮರೂಪದ ಉತ್ಪತ್ತಿ ವಿಜ್ಞಾನದ ನಿರೋಧದಿಂದ ನಾಮರೂಪದ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಅದು ಹೇಗೆಂದರೆ ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc52'>SC 52</a><a class='ref cscd' id='cscd52'>CSCD 52</a>“ಆಯುಷ್ಮಂತರೇ! ಯಾವಾಗ ಆರ್ಯಶ್ರಾವಕನು ಈ ರೀತಿ ನಾಮರೂಪವನ್ನು ಅರಿಯುತ್ತಾನೆ... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>14. ವಿಜ್ಞಾನದ (ಮನಸ್ಸು) ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc53'>SC 53</a><a class='ref cscd' id='cscd53'>CSCD 53</a>13. “ಸಾಧು ಆಯುಷ್ಮಂತನೆ” ಎಂದು.. ಮತ್ತೆ ಪ್ರಶ್ನೆ ಕೇಳಿದರು “ಆದರೆ ಆಯುಷ್ಮಂತನೇ... ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc54'>SC 54</a><a class='ref cscd' id='cscd54'>CSCD 54</a>“ಇದೆ ಆಯುಷ್ಮಂತರೆ, ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ವಿಜ್ಞಾನ (ಮನಸ್ಸು)ವನ್ನು ಅರಿಯುತ್ತಾನೆ.... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc55'>SC 55</a><a class='ref cscd' id='cscd55'>CSCD 55</a>“ಆದರೆ ಆಯುಷ್ಮಂತರೆ, ಯಾವುದು ವಿಜ್ಞಾನ? ಯಾವುದು ವಿಜ್ಞಾನದ ಕಾರಣ? ಯಾವುದು ವಿಜ್ಞಾನ ನಿರೋಧ? ಯಾವುದು ವಿಜ್ಞಾನದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ವಿಜ್ಞಾನ ಈ ಆರು ವಿಧ. ಕಣ್ಣನ್ನಾಧರಿಸಿದ ವಿಜ್ಞಾನ, ಕಿವಿಯನ್ನಾಧರಿಸಿದ ವಿಜ್ಞಾನ, ಮೂಗನ್ನಾಧರಿಸಿದ ವಿಜ್ಞಾನ, ಕಾಯವನ್ನಾಧರಿಸಿದ ವಿಜ್ಞಾನ, ಮನಸ್ಸನ್ನಾಧರಿಸಿದ (ಮನಸ್ಸು ಎಂಬುದನ್ನು ಇಲ್ಲಿ ವ್ಯೋಮ (ಲೋಕ) ಎಂದು ಪರಿಗಣಿಸಲಾಗಿದೆ. ಮನಸ್ಸಿನ ವಿಜ್ಞಾನವೆಂದರೆ ಈ ವ್ಯೋಮದಲ್ಲಿ ನಡೆವ ವ್ಯಾಪಾರಗಳು) ವಿಜ್ಞಾನ.130 ಸಂಸ್ಕಾರದ (ಪಾಪಪುಣ್ಯವೆಂಬವು ಕಾಯದಿಂದ ಉಂಟಾದ, ಮಾತಿನಿಂದ ಉಂಟಾದ, ಮನಸ್ಸಿನಿಂದ ಉಂಟಾದ ಕರ್ಮಗಳು). ಉತ್ಪತ್ತಿಯಿಂದ ವಿಜ್ಞಾನದ ಉತ್ಪತ್ತಿ ಸಂಸ್ಕಾರದ ನಿರೋಧದಿಂದ ವಿಜ್ಞಾನದ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ, ವಿಜ್ಞಾನದ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದು ಹೇಗೆಂದರೆ ಸಮ್ಯಕ್‍ದೃಷ್ಟಿ...</p>
    <p><a class='ref sc' id='sc56'>SC 56</a><a class='ref cscd' id='cscd56'>CSCD 56</a>“ಆಯುಷ್ಮಂತರೇ! ಯಾವಾಗ ಆರ್ಯಶ್ರಾವಕನು ಈ ರೀತಿ ವಿಜ್ಞಾನವನ್ನು ಅರಿಯುತ್ತಾನೆ... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>15. ಸಂಸ್ಕಾರದ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc57'>SC 57</a><a class='ref cscd' id='cscd57'>CSCD 57</a>14. “ಸಾಧು ಆಯುಷ್ಮಂತನೆ” ಎಂದು... ಮತ್ತೆ ಪ್ರಶ್ನೆ ಕೇಳಿದರು. “ಆದರೆ ಆಯುಷ್ಮಂತನೆ... ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc58'>SC 58</a><a class='ref cscd' id='cscd58'>CSCD 58</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೇ, ಯಾವಾಗ ಆರ್ಯಶ್ರಾವಕನು ಸಂಸ್ಕಾರವನ್ನು ಅರಿಯುತ್ತಾನೆ ಮತ್ತು ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc59'>SC 59</a><a class='ref cscd' id='cscd59'>CSCD 59</a>“ಆದರೆ ಆಯುಷ್ಮಂತರೆ, ಯಾವುದು ಸಂಸ್ಕಾರ? ಯಾವುದು ಸಂಸ್ಕಾರದ ಕಾರಣ? ಯಾವುದು ಸಂಸ್ಕಾರದ ನಿರೋಧ? ಯಾವುದು ಸಂಸ್ಕಾರದ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ಸಂಸ್ಕಾರಗಳು ಈ ಮೂರು. ಕಾಯಸಂಸ್ಕಾರ, ವಾಕ್‍ಸಂಸ್ಕಾರ, ಮನೋಸಂಸ್ಕಾರ.131 ಅವಿದ್ಯೆಯ ಉತ್ಪತ್ತಿಯಿಂದ ಸಂಸ್ಕಾರದ ಉತ್ಪತ್ತಿ. ಅವಿದ್ಯೆಯ ನಿರೋಧದಿಂದ ಸಂಸ್ಕಾರದ ನಿರೋಧ. ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಸಂಸ್ಕಾರದ ನಿರೋಧಕ್ಕೆ ಒಯ್ಯುವ ಮಾರ್ಗ. ಅದು ಹೇಗೆಂದರೆ, ಸಮ್ಯಕ್ ದೃಷ್ಟಿ...</p>
    <p><a class='ref sc' id='sc60'>SC 60</a><a class='ref cscd' id='cscd60'>CSCD 60</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಸಂಸ್ಕಾರವನ್ನು ಅರಿಯುತ್ತಾನೆ... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>16. ಅವಿದ್ಯೆಯ ಕಾರಣ ಮತ್ತು ನಿರೋಧವನ್ನು ಅರಿಯುವುದರಿಂದ</h2>
    <p><a class='ref sc' id='sc61'>SC 61</a><a class='ref cscd' id='cscd61'>CSCD 61</a>15. “ಸಾಧು ಆಯುಷ್ಮಂತನೆ” ಎಂದು... ಮತ್ತೆ ಪ್ರಶ್ನೆ ಕೇಳಿದರು. ಆದರೆ ಆಯುಷ್ಮಂತನೆ... ಅಂತಹ ಬೇರೆ ವಿಧಾನವೂ ಇದೆಯೆ?</p>
    <p><a class='ref sc' id='sc62'>SC 62</a><a class='ref cscd' id='cscd62'>CSCD 62</a>“ಇದೆ ಆಯುಷ್ಮಂತರೆ. ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಅವಿದ್ಯೆಯನ್ನು ಅರಿಯುತ್ತಾನೆ ಮತ್ತು ಅವಿದ್ಯೆಯ ಕಾರಣವನ್ನು ಅರಿಯುತ್ತಾನೆ ಮತ್ತು ಅವಿದ್ಯೆಯ ನಿರೋಧವನ್ನು ಅರಿಯುತ್ತಾನೆ ಮತ್ತು ಅವಿದ್ಯೆಯ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc63'>SC 63</a><a class='ref cscd' id='cscd63'>CSCD 63</a>“ಆದರೆ ಆಯುಷ್ಮಂತರೆ, ಯಾವುದು ಅವಿದ್ಯೆ? ಯಾವುದು ಅವಿದ್ಯೆಯ ಕಾರಣ? ಯಾವುದು ಅವಿದ್ಯೆಯ ನಿರೋಧ? ಯಾವುದು ಅವಿದ್ಯೆಯ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಯುಷ್ಮಂತರೆ, ದುಃಖದ ಬಗ್ಗೆ ಅಜ್ಞಾನ, ದುಃಖದ ಕಾರಣದ ಬಗ್ಗೆ ಅಜ್ಞಾನ, ದುಃಖದ ನಿರೋಧದ ಬಗ್ಗೆ ಅಜ್ಞಾನ, ದುಃಖದ ನಿರೋಧಕ್ಕೆ ಒಯ್ಯುವ ಮಾರ್ಗದ ಬಗ್ಗೆ ಅಜ್ಞಾನ- ಯಾವುದಿದೆಯೋ ಆಯುಷ್ಮಂತರೇ, ಇದನ್ನು ಅವಿದ್ಯೆಯೆಂದು ಕರೆಯುತ್ತಾರೆ. ಆಸವಗಳ ಉತ್ಪತ್ತಿಯಿಂದ ಅವಿದ್ಯೆಯ ಉತ್ಪತ್ತಿ. ಆಸವಗಳ ನಿರೋಧದಿಂದ ಅವಿದ್ಯೆಯ ನಿರೋಧ, ಇದೇ ಆರ್ಯ ಅಷ್ಟಾಂಗಿಕ ಮಾರ್ಗ. ಅವಿದ್ಯೆಯ ನಿರೋಧಕ್ಕೆ ಒಯ್ಯುವ ಮಾರ್ಗ. ಹೇಗೆಂದರೆ, ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc64'>SC 64</a><a class='ref cscd' id='cscd64'>CSCD 64</a>“ಆಯುಷ್ಮಂರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಅವಿದ್ಯೆಯನ್ನು ಅರಿಯುತ್ತಾನೆ.... ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <h2>17. ಆಸವಗಳ ನಿರೋಧ ಮತ್ತು ಕಾರಣವನ್ನು ಅರಿಯುವುದರಿಂದ</h2>
    <p><a class='ref sc' id='sc65'>SC 65</a><a class='ref cscd' id='cscd65'>CSCD 65</a>16. “ಸಾಧು ಆಯುಷ್ಮಂತನೆ’ ಎಂದು ಭಿಕ್ಷುಗಳು ಆಯುಷ್ಮಂತನಾದ ಸಾರಿಪುತ್ತನ ಮಾತನ್ನು ಅಭಿನಂದಿಸಿ ಅನುಮೋದಿಸಿ ಆಯುಷ್ಮಂತನಾದ ಸಾರಿಪುತ್ತನನ್ನು ಮುಂದಿನ ಪ್ರಶ್ನೆ ಕೇಳಿದರು- “ಆದರೆ ಆಯುಷ್ಮಂತನೆ, ಯಾವುದರಿಂದ ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೋ ಅಂತಹ ಬೇರೆ ವಿಧಾನವೂ ಇದೆಯೆ?” ಎಂದು.</p>
    <p><a class='ref sc' id='sc66'>SC 66</a><a class='ref cscd' id='cscd66'>CSCD 66</a>“ಇದೆ ಆಯುಷ್ಮಂತರೆ, ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಆಸವಗಳನ್ನು ಅರಿಯುತ್ತಾನೆ ಮತ್ತು ಆಸವಗಳ ಕಾರಣವನ್ನು ಅರಿಯುತ್ತಾನೆ ಮತ್ತು ಆಸವಗಳ ನಿರೋಧವನ್ನು ಅರಿಯುತ್ತಾನೆ ಮತ್ತು ಆಸವಗಳ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ. ಆಗ ಆಯುಷ್ಮಂತರೆ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು, ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ.</p>
    <p><a class='ref sc' id='sc67'>SC 67</a><a class='ref cscd' id='cscd67'>CSCD 67</a>“ಆದರೆ ಆಯುಷ್ಮಂತರೆ, ಯಾವುದು ಆಸವಗಳು? ಯಾವುದು ಆಸವಗಳ ಕಾರಣ? ಯಾವುದು ಆಸವಗಳ ನಿರೋಧ? ಯಾವುದು ಆಸವಗಳ ನಿರೋಧಕ್ಕೆ ಒಯ್ಯುವ ಮಾರ್ಗ? ಆಸವಗಳು ಈ ಮೂರು- ಕಾಮಾಸವ, ಭವಾಸವ, ಅವಿದ್ಯಾಸವ. ಅವಿದ್ಯೆಯ ಉತ್ಪತ್ತಿಯಿಂದ ಆಸವಗಳ ಉತ್ಪತ್ತಿ.132 ಅವಿದ್ಯೆಯ ನಿರೋಧದಿಂದ ಆಸವಗಳ ನಿರೋಧ, ಇದೇ ಆರ್ಯ ಅಷ್ಠಾಂಗಿಕ ಮಾರ್ಗ, ಆಸವಗಳ ನಿರೋಧಕ್ಕೆ ಒಯ್ಯುವ ಮಾರ್ಗ - ಅದು ಹೇಗೆಂದರೆ, ಸಮ್ಯಕ್‍ದೃಷ್ಟಿ, ಸಮ್ಯಕ್‍ಸಂಕಲ್ಪ, ಸಮ್ಯಕ್‍ವಾಚ, ಸಮ್ಯಕ್‍ಕರ್ಮ, ಸಮ್ಯಕ್‍ಅಜೀವ, ಸಮ್ಯಕ್‍ಪ್ರಯತ್ನ, ಸಮ್ಯಕ್‍ಎಚ್ಚರ, ಸಮ್ಯಕ್‍ಸಮಾಧಿ.</p>
    <p><a class='ref sc' id='sc68'>SC 68</a><a class='ref cscd' id='cscd68'>CSCD 68</a>“ಆಯುಷ್ಮಂತರೆ, ಯಾವಾಗ ಆರ್ಯಶ್ರಾವಕನು ಈ ರೀತಿ ಆಸವಗಳನ್ನು ಅರಿಯುತ್ತಾನೆ, ಈ ರೀತಿ ಆಸವಗಳ ಕಾರಣವನ್ನು ಅರಿಯುತ್ತಾನೆ, ಈ ರೀತಿ ಆಸವಗಳ ನಿರೋಧವನ್ನು ಅರಿಯುತ್ತಾನೆ, ಈ ರೀತಿ ಆಸವಗಳ ನಿರೋಧಕ್ಕೆ ಒಯ್ಯುವ ಮಾರ್ಗವನ್ನು ಅರಿಯುತ್ತಾನೆ, ಅವನು ಅಡಗಿರುವ ರಾಗವನ್ನು ಪರಿಪೂರ್ಣವಾಗಿ ತೊಡೆದುಹಾಕಿ, ಅಡಿಗಿರುವ ಪ್ರತಿರೋಧವನ್ನು ನಾಶಮಾಡಿ, ಅಡಗಿರುವ ‘ನಾನು’ ಎನ್ನುವ ಮಿಥ್ಯಾದೃಷ್ಟಿ ಮತ್ತು ಅಹಂಕಾರವನ್ನು ನಿರ್ಮೂಲಗೊಳಿಸಿ, ಅವಿದ್ಯೆಯನ್ನು ತೊಡೆದುಹಾಕಿ ವಿದ್ಯೆ (ವಿಜ್ಜೆ)ಯನ್ನು ಉತ್ಪಾದಿಸಿ, ಇಲ್ಲೇ ಈಗಲೇ ದುಃಖವನ್ನು ಕೊನೆಗೊಳಿಸುತ್ತಾನೋ, ಆಗ ಆಯುಷ್ಮಂತರೇ, ಆರ್ಯಶ್ರಾವಕನು ಸಮ್ಯಕ್ ದೃಷ್ಟಿಯುಳ್ಳವನು ಆಗುತ್ತಾನೆ. ನೇರಗೊಳಿಸಿದ ದೃಷ್ಟಿಯುಳ್ಳವನು, ಧರ್ಮದಲ್ಲಿ ಅಚಲವಾದ ಶ್ರದ್ಧೆಯುಳ್ಳವನು, ಸದ್ಧರ್ಮದಲ್ಲಿ ನೆಲೆಗೊಂಡವನು ಆಗುತ್ತಾನೆ” ಎಂದು.</p>
    <p><a class='ref sc' id='sc69'>SC 69</a><a class='ref cscd' id='cscd69'>CSCD 69</a>ಆಯುಷ್ಮಂತರಾದ ಸಾರಿಪುತ್ತರು ಇದನ್ನು ಹೇಳಿದರು. ಸ್ಫೂರ್ತಿ ಪಡೆದ ಆ ಭಿಕ್ಷುಗಳ ಆಯುಷ್ಮಂತನಾದ ಸಾರಿಪುತ್ತನ ಮಾತನ್ನು ಅಭಿನಂದಿಸಿದರು.</p>
    <h2>ಇಲ್ಲಿಗೆ ಸರಿಯಾದ ದೃಷ್ಟಿ ಎಂಬ ಒಂಭತ್ತನೆಯ ಸುತ್ತ ಮುಗಿಯಿತು.</h2>
    <p><a class='ref sc' id='sc70'>SC 70</a><a class='ref cscd' id='cscd70'>CSCD 70</a></p>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. J. Srinivas Murthy</span>.</p>
      <p>ಅನುವಾದಕ: ಡಾ|| ಜೆ. ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>