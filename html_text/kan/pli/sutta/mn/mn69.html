<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 69: ಗೋಲಿಯಾನಿ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn69' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಭಿಕ್ಖು ವಗ್ಗ</li>
      </ul>
      <h1 class='sutta-title'>69. ಗೋಲಿಯಾನಿ ಸುತ್ತ</h1>
    </header>

    <h2>ಗೋಲಿಯಾನಿ ಸುತ್ತ</h2>
    <h2>1. ಕಾಡಿನವಾಸಿ ಮಾರ್ಗದಲ್ಲಿ ನಡೆದವರಿಗೆ ಸಾರಿಪುತ್ರರ ಉಪದೇಶ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಮಯದಲ್ಲಿ ಭಗವಾನರು ರಾಜಗೃಹದ ವೇಲುವನದಲ್ಲಿನ ಅಳಿಲುಧಾಮದಲ್ಲಿ ತಂಗಿದ್ದರು. ಆ ಒಂದು ಸಮಯದಲ್ಲಿ ಗೋಲಿಯಾನಿ ಎಂಬ ಹೆಸರಿನ ಭಿಕ್ಷುವು, ಕಾಡಿನ ವಾಸಿಯಾಗಿದ್ದವನು, ಅವ್ಯಸ್ಥಿತ ಅಭ್ಯಾಸಗಳುಳ್ಳವನು, ಯಾವುದೋ ಒಂದು ಕಾರಣವುಳ್ಳವನಾಗಿ ಭಿಕ್ಷು ಸಂಘ ಸಮೂಹದ ಮಧ್ಯೆ ಬಂದಿದ್ದನು. ಆಗ ಆಯುಷ್ಮಂತ ಸಾರಿಪುತ್ರರು ಭಿಕ್ಷು ಗೋಲಿಯಾನಿಯನ್ನು ಕುರಿತವರಾಗಿ, ಭಿಕ್ಷುಗಳಿಗೆ ಈ ರೀತಿಯಾಗಿ ಹೇಳಿದರು-</p>
    <h2>ಆದರ ಗೌರವಗಳನ್ನು ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>2. ಕಾಡಿನ ವಾಸಿಯಾದಂತಹ ಆಯುಷ್ಮಂತನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಸಹ ಬ್ರಹ್ಮಚಾರಿಗಳ ಬಗೆಗೆ ಆದರ ಗೌರವಗಳನ್ನೂ ಮತ್ತು ಮಾನ್ಯತೆಯನ್ನೂ ಬೆಳೆಸಿಕೊಳ್ಳಬೇಕು. ಒಂದುವೇಳೆ ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಸಹ ಬ್ರಹ್ಮಚಾರಿಗಳ ಬಗೆಗೆ ಆದರ ಗೌರವಗಳನ್ನೂ ಮತ್ತು ಮಾನ್ಯತೆಯನ್ನು ಹೊಂದಿರದೇ ಇದ್ದರೆ, ಆತನ ಬಗ್ಗೆ ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನಲ್ಲಿ ವಾಸವಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು, ಏನು ಪ್ರಯೋಜನ. ಅಂತಹ ಈ ಆಯುಷ್ಮಂತನು ಸಹ ಬ್ರಹ್ಮಚಾರಿಗಳ ಬಗೆಗೆ ಆದರ ಗೌರವಗಳನ್ನು ಮತ್ತು ಮಾನ್ಯತೆ ಹೊಂದಿರದವನು ಆಗಿರುವನು ಎಂದು- ಇತಂಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ, ಕಾಡಿನ ವಾಸಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಸಹ ಬ್ರಹ್ಮಚಾರಿಗಳ ಬಗೆಗೆ ಆದರ ಗೌರವಗಳನ್ನು ಮತ್ತು ಮಾನ್ಯತೆಯನ್ನು ಬೆಳೆಸಿಕೊಳ್ಳಬೇಕು.</p>
    <h2>ಕುಳಿತುಕೊಳ್ಳುವ ಸ್ಥಳದ ಬಗ್ಗೆ ಕುಶಲತೆ ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>3. ಕಾಡಿನ ವಾಸಿಯಾಗಿದ್ದಂತಹ ಆಯುಷ್ಮಂತರು ತಿರುಗಿಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಕುಳಿತುಕೊಳ್ಳುವ ಸ್ಥಳದ ಬಗ್ಗೆ ಕುಶಲತೆಯನ್ನು ಬೆಳೆಸಿಕೊಳ್ಳಬೇಕು- ಅದೆಂದರೆ ಹಿರಿಯ ಭಿಕ್ಷುಗಳು ಕುಳಿತುಕೊಳ್ಳುವಂತಹ ಸ್ಥಳವನ್ನು ಆಕ್ರಮಿಸಿಕೊಂಡು ಕುಳಿತುಕೊಳ್ಳುವುದರಲ್ಲ. ಹಾಗೆಯೇ ಹೊಸದಾಗಿ, ಭಿಕ್ಷುಗಳಾದವರಿಗೆ, ಕುಳಿತುಕೊಳ್ಳಲು ಸ್ಥಳವಿರದಂತೆ ಮಾಡುವುದೂ ಅಲ್ಲ ಎಂದು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾಗಿದ್ದಂತಹವನು. ತಿರುಗಿ ಬಂದು, ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ, ಕುಳಿತುಕೊಳ್ಳುವಂತಹ ಸ್ಥಳದ ಬಗ್ಗೆ ಕುಶಲಿಯಾಗಿರದಿದ್ದರೆ, ಆತನ ಬಗ್ಗೆ ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನಲ್ಲಿ ವಾಸವಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು, ಏನು ಪ್ರಯೋಜನ. ಅಂತಹ ಈ ಆಯುಷ್ಮಂತನು ಕುಳಿತುಕೊಳ್ಳುವ ಸ್ಥಳಗಳ ಬಗ್ಗೆ ಕುಶಲತೆ ಹೊಂದಿರದವನು ಆಗಿರುವನು ಎಂದು- ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ, ಕಾಡಿನ ವಾಸಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಕುಳಿತುಕೊಳ್ಳುವಂತಹ ಸ್ಥಳಗಳ ಬಗ್ಗೆ ಕುಶಲತೆಯನ್ನು ಬೆಳೆಸಿಕೊಳ್ಳಬೇಕು.</p>
    <h2>ಒಳ್ಳೆಯ ಆಚರಣೆಯ ನಿಯಮಗಳನ್ನು ವಿಷಯಗಳನ್ನು ತಿಳಿದಿರಬೇಕು</h2>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>4. ಕಾಡಿನ ವಾಸಿಯಾಗಿದ್ದಂತಹ ಆಯುಷ್ಮಂತನು ತಿರುಗಿಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಒಳ್ಳೆಯ ಆಚರಣೆಯ ನಿಯಮಗಳನ್ನು, ವಿಷಯಗಳನ್ನು ತಿಳಿದಿರಬೇಕು. ಒಂದುವೇಳೆ ಆಯುಷ್ಮಂತರುಗಳೇ, ಕಾಡಿನ ವಾಡಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಒಳ್ಳೆಯ ಆಚರಣೆಯ ನಿಯಮಗಳನ್ನು, ವಿಷಯಗಳನ್ನು ತಿಳಿದಿರದಿದ್ದರೆ, ಆತನ ಬಗ್ಗೆ ಇತರರ ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನಲ್ಲಿ ವಾಸವಾಗಿದ್ದು, ತನ್ನ ಇಚ್ಛೆಯಂತೆ ಜೀವಿಸಿದ್ದು ಏನು ಪ್ರಯೋಜನ, ಅಂತಹ ಈ ಆಯುಷ್ಮಂತನು ಒಳ್ಳೆಯ ಆಚರಣೆ ನಿಯಮಗಳನ್ನು ವಿಷಯಗಳನ್ನು ತಿಳಿದಿರದವನು ಎಂದು- ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹವನು, ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಒಳ್ಳೆಯ ಆಚಾರಣೆಯ ನಿಯಮಗಳನ್ನು ವಿಷಯಗಳನ್ನು ತಿಳಿದಿರಬೇಕು.</p>
    <h2>ಸರಿಕಾಲದಲ್ಲಿ ಹೋಗಬೇಕು, ಹಿಂತಿರುಗಬೇಕು</h2>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>5. ಕಾಡಿನಲ್ಲಿ ವಾಸಿಯಾಗಿದ್ದಂತಹ ಆಯುಷ್ಮಂತನು ತಿರುಗಿಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ನಿಗದಿಯಿರುವಂತಹ ವೇಳೆಯಲ್ಲಿ ಹಳ್ಳಿಗೆ ಹೋಗಬೇಕು, ಮುಂಚೆ ಅಲ್ಲ ಮತ್ತು ದಿನದಲ್ಲಿ ಹೊತ್ತಾದ ಮೇಲೆ ಹಿಂತಿರುಗಬಾರದು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹವನು ತಿರುಗಿಬಂದು ಭಿಕ್ಷುಗಳ ಸಂಘದ ಸಮುಹ ಸಂಗದಲ್ಲಿ ವಾಸಿಸಬೇಕಾದಾಗ, ಬಹಳ ಬೇಗನೆ ಹಳ್ಳಿಗೆ ಹೋಗುವವನು ಮತ್ತು ಹೊತ್ತಾದ ಮೇಲೆ ಹಿಂತಿರುಗುವವನು, ಆದರೆ ಆತನ ಬಗ್ಗೆ ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನಲ್ಲಿ ವಾಸವಾಗಿದ್ದು ತನ್ನ ಇಚ್ಛೆಯಂತೆ ಜೀವಿಸಿದ್ದು ಏನು ಪ್ರಯೋಜನ, ಅಂತಹ ಈ ಆಯುಷ್ಮಂತನು ಬಹಳ ಬೇಗನೆ ಹಳ್ಳಿಗೆ ಹೋಗುವನು ಮತ್ತು ದಿನದಲ್ಲಿ ಹೊತ್ತಾದ ಮೇಲೆ ಹಿಂತಿರುಗುವನು ಎಂದು. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕೆಂದಾಗ, ನಿಗದಿತ ವೇಳೆಯಲ್ಲಿ ಹಳ್ಳಿಗೆ ಹೋಗಬೇಕು, ಮುಂಚೆ ಅಲ್ಲ ಮತ್ತು ದಿನದಲ್ಲಿ ಹೊತ್ತಾದ ಮೇಲೆ ಹಿಂತಿರುಗಬಾರದು.</p>
    <h2>ಕುಟುಂಬದ ಮನೆಗಳಿಗೆ ಭೇಟಿಗಾಗಿ ಹೋಗಬಾರದು</h2>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>6. ಕಾಡಿನ ವಾಸಿಯಾಗಿದ್ದಂತಹ ಆಯುಷ್ಮಂತನು ತಿರುಗಿಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಊಟಕ್ಕೆ ಮುಂಚಿತವಾಗಿ ಮತ್ತು ಊಟವಾದ ಆನಂತರದಲ್ಲಿ ಕುಟುಂಬದ ಮನೆಗಳಿಗೆ ಭೇಟಿಗಾಗಿ ಹೋಗಬಾರದು.115 ಒಂದುವೇಳೆ, ಆಯುಷ್ಮಂತರುಗಳೇ ಕಾಡಿನ ವಾಸಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಊಟದ ಸಮಯಕ್ಕೆ ಮುಂಚಿತವಾಗಿ ಮತ್ತು ಊಟದ ಸಮಯವಾದ ಆನಂತರದಲ್ಲಿ ಕುಟುಂಬದ ಮನೆಗಳಿಗೆ ಭೇಟಿಗಾಗಿ ಹೋದದ್ದೇ ಆದರೆ, ಆತನ ಬಗ್ಗೆ ಇತರರು ಇತಂಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನಲ್ಲಿ ವಾಸವಾಗಿದ್ದು, ತನ್ನ ಇಚ್ಛೆಯಂತೆ ಜೀವಿಸಿದ್ದು ಏನು ಪ್ರಯೋಜನ, ಈತನು ಸಮಯವಲ್ಲದ ಸಮಯದಲ್ಲಿ ಮತ್ತೆ ಮತ್ತೆ ಭೇಟಿ ಮಾಡುವ ಪರಿಪಾಠ ಮಾಡಿಕೊಂಡಿರುವ ಈತನು, ತನ್ನನ್ನು ತಾನು ಸಂಘದಲ್ಲಿ ವಾಸಿಸುವೆನೆಂದು ಹೇಳಿಕೊಳ್ಳುವನು ಎಂದು ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತದೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹವನು, ತಿರುಗಿಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಊಟಕ್ಕೆ ಮುಂಚಿತವಾಗಿ ಮತ್ತು ಊಟವಾದ ಆನಂತರದಲ್ಲಿ ಕುಟುಂಬದ ಮನೆಗಳಿಗೆ ಭೇಟಿಗಾಗಿ ಹೋಗಬಾರದು.</p>
    <h2>ಅಹಂಕಾರಿಯಲ್ಲದ ವರ್ತನೆ ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>7. ಭಿಕ್ಷುಗಳೇ, ಕಾಡಿನ ವಾಸಿಯಾಗಿದ್ದಂತಹ ಆಯುಷ್ಮಂತನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಅಹಂಕಾರದಿಂದ ಮತ್ತು ಪರಹಿತದ ವರ್ತನೆಯನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ ಆಯುಷ್ಮಂತರುಗಳೇ ಕಾಡಿನ ವಾಸಿಯಾದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸುವಾಗ ಅಹಂಕಾರಿಯಾಗಿ ಮತ್ತು ಪರಹಿತ ಬಯಸದವನೂ ಆದರೆ, ಇತರರರು ಆತನಗೆ ಬಗ್ಗೆ ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಯಂತೆ ಜೀವಿಸಿದ್ದು ಅಹಂಕಾರದ ಮತ್ತು ಪರಹಿತವಲ್ಲದ ವರ್ತನೆಯನ್ನು ಮತ್ತೆ ಮತ್ತೆ ಬೆಳೆಸಿಕೊಳ್ಳುತ್ತಾ ಇದ್ದಾನೆ, ಈತನು ತನ್ನನ್ನು ತಾನು ಸಂಘದಲ್ಲಿ ವಾಸಿಸುವನೆಂದೂ ಹೇಳಿಕೊಳ್ಳುವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾಗಿದ್ದಂತಹವನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಅಹಂಕಾರವಿರದ ಮತ್ತು ಪರಹಿತದ ವರ್ತನೆಯನ್ನು ಬೆಳೆಸಿಕೊಳ್ಳಬೇಕು.</p>
    <h2>ನೀಚ ಮಾತುಗಳನ್ನಾಡದಂತೆ ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>8. ಭಿಕ್ಷುಗಳೇ, ಕಾಡಿನ ವಾಸಿಯಾಗಿದ್ದ ಆಯುಷ್ಮಂತನು ತಿರುಗಿ ಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ನೀಚ ಮತ್ತು ಪೊಳ್ಳು ಮಾತುಗಳನ್ನು ಆಡದಂತೆ ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹವನು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸುವಾಗ ನೀಚವಾದ ಮತ್ತು ಪೊಳ್ಳು ಮಾತುಗಳನ್ನು ಆಡುವವನೂ ಆದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಯಂತೆ ಜೀವಿಸಿದ್ದು ಏನು ಪ್ರಯೋಜನ, ಈ ಆಯುಷ್ಮಂತನು ನೀಚವಾದ ಮತ್ತು ಪೊಳ್ಳು ಮಾತುಗಳನ್ನು ಆಡುವವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹವನು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ನೀಚ ಮತ್ತು ಪೊಳ್ಳು ಮಾತುಗಳನ್ನು ಆಡದಂತೆ ಬೆಳೆಸಿಕೊಳ್ಳಬೇಕು.</p>
    <h2>ಹಿತದ ಮಾತುಗಳನ್ನು ಆಡುವುದನ್ನು ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>9. ಭಿಕ್ಷುಗಳೇ, ಕಾಡಿನ ವಾಸಿಯಾಗಿದ್ದ ಆಯುಷ್ಮಂತನು ತಿರುಗಿಬಂದು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಹಿತದ ಮಾತುಗಳನ್ನು ಆಡುವುದನ್ನು ಮತ್ತು ಮೈತ್ರಿಯುತ ಭಾವನೆಯಿಂದ ಒಳ್ಳೆಯದನ್ನು ಮಾಡುವುದನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹವನು, ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸುವಾಗ ಅಹಿತದ ಮಾತುಗಳನ್ನು ಆಡುವವನು ಮತ್ತು ಕೆಟ್ಟದ್ದನ್ನು ಬಯಸುವವನೂ ಆದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಯಂತೆ ಜೀವಿಸಿದ್ದು ಏನು ಪ್ರಯೋಜನ. ಈತನ ಅಹಿತದ ಮಾತುಗಳನ್ನು ಆಡುವವನೂ ಮತ್ತು ಕೆಟ್ಟದ್ದನ್ನು ಬಯಸುವವನೂ ಆಗಿರುವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹವನು ಭಿಕ್ಷುಗಳ ಸಂಘದ ಸಮೂಹ ಸಂಗದಲ್ಲಿ ವಾಸಿಸಬೇಕಾದಾಗ ಹಿತದ ಮಾತುಗಳನ್ನು ಆಡುವವನೂ ಮತ್ತು ಮೈತ್ರಿಯುತ ಭಾವನೆ ಹೊಂದಿ ಒಳ್ಳೆಯದನ್ನು ಮಾಡುವುದನ್ನು ಬೆಳೆಸಿಕೊಳ್ಳಬೇಕು.</p>
    <h2>ಇಂದ್ರಿಯಗಳ ಬಾಗಿಲುಗಳ ರಕ್ಷಕತನ ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>10. ಭಿಕ್ಷುಗಳೇ, ಕಾಡಿನ ವಾಸಿಯಾದಂತಹ ಆಯುಷ್ಮಂತನು ಇಂದ್ರಿಯಗಳ ಬಾಗಿಲುಗಳ ರಕ್ಷತನವನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಇಂದ್ರಿಯಗಳ ಬಾಗಿಲುಗಳ ರಕ್ಷಕತನವನ್ನು ಕಾಪಾಡಿಕೊಳ್ಳದಿದ್ದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ, ಈ ಆಯುಷ್ಮಂತನು ಇಂದ್ರಿಯಗಳ ಬಾಗಿಲುಗಳ ರಕ್ಷಕತನವನ್ನು ಪಡೆದುಕೊಂಡಿಲ್ಲ ಎಂದು. ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಆದ್ದರಿಂದಾಗ ಕಾಡಿನ ವಾಸಿಯಾದಂತಹ ಭಿಕ್ಷುವು ಇಂದ್ರಿಯಗಳ ಬಾಗಿಲುಗಳ ರಕ್ಷಕತನವನ್ನು ಬೆಳೆಸಿಕೊಳ್ಳಬೇಕು.</p>
    <h2>ಆಹಾರ ಸೇವನೆಯಲ್ಲಿ ಹಿತಮಿತವನ್ನು ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>11. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಆಹಾರ ಸೇವನೆಯಲ್ಲಿ ಹಿತಮಿತವನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹವನು, ಆಹಾರ ಸೇವನೆಯಲ್ಲಿ ಹಿತಮಿತವನ್ನು ಅರಿಯದವನಾದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನಲ್ಲಿ ವಾಸವಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ, ಈ ಆಯುಷ್ಮಂತನು ಆಹಾರ ಸೇವನೆಯಲ್ಲಿ ಹಿತಮಿತವನ್ನು ಅರಿಯದವನು ಎಂದು. ಇತರರಿಂದ ಇಂತಹ ಮಾತುಗಳು ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಆಹಾರ ಸೇವನೆಯಲ್ಲಿ ಹಿತಮಿತವನ್ನು ಬೆಳೆಸಿಕೊಳ್ಳಬೇಕು.</p>
    <h2>ಜಾಗೃತವಾದ ಎಚ್ಚರಸ್ಥಿತಿ ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>12. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಜಾಗೃತವಾಗಿರುವಂತಹ ಎಚ್ಚರಿಕೆಯ ಸ್ಥಿತಿಯನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಜಾಗೃತವಾಗಿಲ್ಲದೆ ಹಾಗೂ ಎಚ್ಚರಿಕೆಯ ಸ್ಥಿತಿಯನ್ನು ಹೊಂದಿಲ್ಲವಾದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ. ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು ಏನು ಪ್ರಯೋಜನ, ಈ ಆಯುಷ್ಮಂತನು ಜಾಗೃತವಾಗಿಲ್ಲದೆ ಮತ್ತು ಎಚ್ಚರಿಕೆ ಸ್ಥಿತಿಯನ್ನು ಹೊಂದಿಲ್ಲ ಎಂದು ಇತರರಿಂದ ಇಂತಹ ಮಾತುಗಳು ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಜಾಗೃತವಾಗಿರುವ ಎಚ್ಚರಿಕೆಯ ಸ್ಥಿತಿಯನ್ನು ಬೆಳೆಸಿಕೊಳ್ಳಬೇಕು.</p>
    <h2>ಸದಾ ಪ್ರಯತ್ನಶೀಲತನ ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>13. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಸದಾ ಪ್ರಯತ್ನಶೀಲತನ ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು, ಸೋಮಾರಿಯಾಗಿದ್ದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ಸೋಮಾರಿತನವನ್ನು ಹೊಂದಿರುವನು ಎಂದು. ಇತರರಿಂದ ಇಂತಹ ಮಾತುಗಳು ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಪ್ರಯತ್ನಶೀಲತನವನ್ನು ಬೆಳೆಸಿಕೊಳ್ಳಬೇಕು.</p>
    <h2>ಜಾಗರೂಕ ಸ್ಥಿತಿಯನ್ನು ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>14. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಜಾಗರೂಕವಾದ ಸ್ಮೃತಿಯನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ರಾಡಿಗೊಂಡಂತಹ ಸ್ಮೃತಿಯನ್ನು ಹೊಂದಿದವನಾದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ರಾಡಿಗೊಂಡಂತಹ ಸ್ಮೃತಿಯನ್ನು ಹೊಂದಿರುವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಜಾಗರೂಕವಾದ ಸ್ಮೃತಿಯನ್ನು ಬೆಳೆಸಿಕೊಳ್ಳಬೇಕು.</p>
    <h2>ಕೇಂದ್ರೀಕೃತ ಮನಸ್ಥಿತಿಯನ್ನು ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>15. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಕೇಂದ್ರೀಕೃತ ಮನಸ್ಥಿತಿಯನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ರಾಡಿಗೊಂಡಂತಹ ಸ್ಮೃತಿಯನ್ನು ಹೊಂದಿದವನಾದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ಕೇಂದ್ರೀಕೃತವಾದಂತಹ ಮನಸ್ಸನ್ನು ಪಡೆಯದವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಕೇಂದ್ರೀಕೃತವಾದಂತಹ ಮನಸ್ಸನ್ನು ಬೆಳೆಸಿಕೊಳ್ಳಬೇಕು.</p>
    <h2>ಅರಿವನ್ನು ಬೆಳೆಸಿಕೊಳ್ಳಬೇಕು</h2>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>16. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಅರಿವನ್ನು ಬೆಳೆಸಿಕೊಳ್ಳಬೇಕು. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ರಾಡಿಗೊಂಡಂತಹ ಸ್ಮೃತಿಯನ್ನು ಹೊಂದಿದವನಾದರೆ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ಅರಿವನ್ನು ಪಡೆದಿಲ್ಲದವನಾಗಿರುವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಅರಿವನ್ನು ಬೆಳೆಸಿಕೊಳ್ಳಬೇಕು.</p>
    <h2>ಧಮ್ಮ-ವಿನಯದಲ್ಲಿ ಹೆಚ್ಚಿನ ಕಲಿಕೆ</h2>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>17. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನದಾದ ಧಮ್ಮವನ್ನು, ಹೆಚ್ಚಿನದಾದ ವಿನಯ (ಭಿಕ್ಷು ಶೀಲ ಶಿಕ್ಷಣ) ವನ್ನು ಶ್ರದ್ಧೆಯಿಂದ ಕಲಿಯಬೇಕು.116 ಆಯುಷ್ಮಂತರುಗಳೇ, ನೀವುಗಳು ಕಾಡಿನ ವಾಸಿಯಾದಂತಹ ಭಿಕ್ಷುವನ್ನು ಹೆಚ್ಚಿನ ಧಮ್ಮದ ವಿಷಯವಾಗಿ, ಹೆಚ್ಚಿನ ವಿನಯದ ಬಗ್ಗೆ ಪ್ರಶ್ನೆಗಳನ್ನು ಕೇಳುವಿರಿ. ಒಂದುವೇಳೆ ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನ ಧಮ್ಮದ ಬಗ್ಗೆ, ಹೆಚ್ಚಿನ ವಿನಯದ ಬಗ್ಗೆ ಪ್ರಶ್ನಿಸಿದಾಗ ಸರಿ ಉತ್ತರ ನೀಡದೇ ಹೋದಾಗ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ಹೆಚ್ಚಿನ ಧಮ್ಮದ ಬಗ್ಗೆ ಹೆಚ್ಚಿನ ವಿನಯದ ಬಗ್ಗೆ ಪ್ರಶ್ನಿಸಿದಾಗ ಸರಿ ಉತ್ತರ ನೀಡಲಿಲ್ಲ ಎಂದು. ಇತರರಿಂದ ಇಂತಹ ಮಾತುಗಳು ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನ ಧಮ್ಮದ ಬಗ್ಗೆ, ಹೆಚ್ಚಿನ ವಿನಯದ ಬಗ್ಗೆ ಶ್ರದ್ಧಾವಂತನಾಗಿ ಕಲಿಯಬೇಕು.</p>
    <h2>ಆಕಾರಗಳಿಲ್ಲದವುಗಳ ಬಗ್ಗೆ ಶ್ರದ್ಧಾವಂತ ಕಲಿಕೆ</h2>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>18. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಶಾಂತವಾದಂತಹ ಯಾವ ಯಾವ ಮುಕ್ತ ಸ್ಥಿತಿಗಳಿವೆಯೋ ಮತ್ತು ಆಕಾರಗಳನ್ನು ಅತಿಕ್ರಮಿಸಿದವಾಗಿ ಆಕಾರಗಳಿಲ್ಲದಂತಹವೋ, ಅವುಗಳ ಬಗ್ಗೆ ಶ್ರದ್ಧೆಯಿಂದ ಕಲಿಯಬೇಕು.117 ಆಯುಷ್ಮಂತರುಗಳೇ, ನೀವುಗಳು ಕಾಡಿನ ವಾಸಿಯಾದಂತಹ ಭಿಕ್ಷುವನ್ನು ಶಾಂತವಾದ ಯಾವ ಯಾವ ಮುಕ್ತ ಸ್ಥಿತಿಗಳಿವೆಯೋ ಮತ್ತು ಆಕಾರಗಳನ್ನು ಅತಿಕ್ರಮಿಸಿದವಾಗಿ ಆಕಾರಗಳಿಲ್ಲದಂತಹುವೋ ಅವುಗಳ ಬಗ್ಗೆ ಪ್ರಶ್ನಿಸುವರಿ. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಈ ಶಾಂತವಾದ ಯಾವ ಯಾವ ಮುಕ್ತ ಸ್ಥಿತಿಗಳಿವೆಯೋ ಮತ್ತು ಆಕಾರಗಳನ್ನು ಅತಿಕ್ರಮಿಸಿದವಾಗಿ ಆಕಾರಗಳಿಲ್ಲದಂತಹವೋ ಅವುಗಳ ಬಗ್ಗೆ ಪ್ರಶ್ನಿಸಿದಾಗ ಸರಿ ಉತ್ತರ ನೀಡದೇ ಹೋದಾಗ, ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ಶಾಂತವಾದ ಯಾವ ಯಾವ ಮುಕ್ತಸ್ಥಿತಿಗಳಿವೆಯೋ ಮತ್ತು ಆಕಾರಗಳನ್ನು ಅತಿಕ್ರಮಿಸಿದವಾಗಿ ಆಕಾರವಿಲ್ಲದಂತಹವೋ ಅವುಗಳ ಬಗ್ಗೆ ಪ್ರಶ್ನಿಸಿದಾಗ ಸರಿ ಉತ್ತರ ನೀಡಲಾರದವನು ಎಂದು. ಇಂತಹ ಮಾತುಗಳು ಇತರರಿಂದ ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಶಾಂತವಾದ ಯಾವ ಯಾವ ಮುಕ್ತ ಸ್ಥಿತಿಗಳಿವೆಯೋ ಮತ್ತು ಆಕಾರಗಳನ್ನು ಅತಿಕ್ರಮಿಸಿದವಾಗಿ ಆಕಾರಗಳಿಲ್ಲದಂತಹವೋ ಅವುಗಳ ಬಗ್ಗೆ ಶ್ರದ್ಧೆಯಿಂದ ಕಲಿಯಬೇಕು.</p>
    <h2>ಉತ್ತಮ ಮಾನವರ ಧಮ್ಮ ಸ್ಥಿತಿಗಳ ಬಗ್ಗೆ ಶ್ರದ್ಧಾವಂತ ಕಲಿಕೆ</h2>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>19. ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನದಾದ ಉತ್ತಮ ಮಾನವರ ಧಮ್ಮ ಸ್ಥಿತಿಗಳ ಬಗ್ಗೆ ಕಲಿಯಬೇಕು. ಆಯುಷ್ಮಂತರುಗಳೇ, ನೀವುಗಳು ಕಾಡಿನ ವಾಸಿಯಾದಂತಹ ಭಿಕ್ಷುವನ್ನು ಹೆಚ್ಚಿನದಾದ ಉತ್ತಮ ಮಾನವರ ಧಮ್ಮ ಸ್ಥಿತಿಗಳ ಬಗ್ಗೆ ಪ್ರಶ್ನಿಸುವಿರಿ. ಒಂದುವೇಳೆ, ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನದಾದ ಉತ್ತಮ ಮಾನವರ ಧಮ್ಮ ಸ್ಥಿತಿಗಳ ಬಗ್ಗೆ ಪ್ರಶ್ನಿಸುವಿರಿ.118 ಒಂದುವೇಳೆ ಆಯುಷ್ಮಂತರುಗಳೇ, ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನದಾದ ಉತ್ತಮ ಮಾನವರ ಧಮ್ಮ ಸ್ಥಿತಿಗಳ ಬಗ್ಗೆ ಪ್ರಶ್ನಿಸಿದಾಗ ಸರಿ ಉತ್ತರ ನೀಡದೇ ಹಓದಾಗ ಇತರರು ಇಂತಹ ಮಾತುಗಳನ್ನು ಆಡುತ್ತಾರೆ- ಈ ಆಯುಷ್ಮಂತನು ಏಕಾಂಗಿಯಾಗಿದ್ದು, ಕಾಡಿನ ವಾಸಿಯಾಗಿದ್ದು, ತನ್ನ ಇಚ್ಛೆಬಂದಂತೆ ಜೀವಿಸಿದ್ದು ಏನು ಪ್ರಯೋಜನ. ಈ ಆಯುಷ್ಮಂತನು ತಾನು ಯಾವ ಗುರಿ ಸಾಧನೆಗಾಗಿ ಪಬ್ಬಜಿತನಾಗಿರುವೆ, ಆ ಗುರಿಯನ್ನು ಕೂಡ ತಿಳಿದಿಲ್ಲ ಎಂದು ಇತರರಿಂದ ಇಂತಹ ಮಾತುಗಳು ಕೇಳಿಬರುತ್ತವೆ. ಆದ್ದರಿಂದಾಗಿ ಕಾಡಿನ ವಾಸಿಯಾದಂತಹ ಭಿಕ್ಷುವು ಹೆಚ್ಚಿನದಾದ ಉತ್ತಮ ಮಾನವರ ಧಮ್ಮಸ್ಥಿತಿಗಳ ಬಗ್ಗೆ ಶ್ರದ್ಧೆಯಿಂದ ಕಲಿಯಬೇಕು ಎಂದು.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>20. ಹೀಗೆ ಹೇಳಿದ ಮೇಲೆ, ಆಯುಷ್ಮಂತ ಮಹಾ ಮೊಗ್ಗಲ್ಲಾನರು ಆಯುಷ್ಮಂತ ಸಾರಿಪುತ್ರರನ್ನು ಹೀಗೆ ಕೇಳಿದರು- ಆಯುಷ್ಮಂತ ಸಾರಿಪುತ್ರ, ಕೇವಲ ಕಾಡಿನವಾಸಿಯಾದಂತಹ ಭಿಕ್ಷುವು ಮಾತ್ರ ಈ ಧಮ್ಮಗಳನ್ನು ಅರಿತು ಮತ್ತು ಅಭ್ಯಾಸ ಮಾಡಬೇಕೇನು, ಹಾಗಲ್ಲದೆ ಹಳ್ಳಿಗಳ ಹತ್ತಿರದಲ್ಲಿ ವಾಸಿಸುವವರೂ ಕೂಡ ಅಲ್ಲವೇನು? ಎಂದು.</p>
    <p><a class='ref sc' id='sc21'>SC 21</a><a class='ref cscd' id='cscd21'>CSCD 21</a>ಆಯುಷ್ಮಂತ ಮೊಗ್ಗಲ್ಲಾನ, ಕಾಡಿನ ವಾಸಿಯಾದಂತಹ ಭಿಕ್ಷುವೂ, ಅದಕ್ಕೂ ಹೆಚ್ಚಾಗಿ ಹಳ್ಳಿಗಳ ಹತ್ತಿರದಲ್ಲಿ ವಾಸಿಸುವವರೂ ಕೂಡ ಈ ಧಮ್ಮಗಳನ್ನು ಅರಿತು ಅಭ್ಯಾಸ ಮಾಡಬೇಕು ಎಂದು.</p>
    <h2>ಇಲ್ಲಿಗೆ ಗೋಲಿಯಾನಿ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>