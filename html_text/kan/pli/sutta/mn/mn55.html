<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 55: ಜೀವಕ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn55' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>1. ಗೃಹಪತಿ ವಗ್ಗ</li>
      </ul>
      <h1 class='sutta-title'>55. ಜೀವಕ ಸುತ್ತ</h1>
    </header>

    <h2>ಜೀವಕ ಸುತ್ತ</h2>
    <h2>1. ಮೂರು ರೀತಿಯಿಂದಲೂ ಪರಿಶುದ್ಧವಾದಂತಹ ಮಾಂಸ</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದುಸಲ ಭಗವಾನರು ರಾಜಗೃಹದಲ್ಲಿನ ಜೀವಕ ಕೋಮಾರಭಚ್ಚನ ಮಾವಿನ ತೋಪಿನಲ್ಲಿ ತಂಗಿದ್ದರು.31 ಆಗ ಜೀವಕ ಕೋಮಾರಭಚ್ಚನು ಎಲ್ಲಿ ಭಗವಾನರಿದ್ದರೋ ಅಲ್ಲಿಗೆ ಬಂದನು. ಹತ್ತಿರ ಬಂದನಂತರ ಭಗವಾನರಿಗೆ ವಂದಿಸಿ, ಒಂದೆಡೆ ಕುಳಿತನು. ಹೀಗೆ ಒಂದೆಡೆ ಕುಳಿತ ಜೀವಕ ಕೋಮಾರಭಚ್ಚನು ಭಗವಾನರಿಗೆ ಹೀಗೆ ಹೇಳಿದನು- ಭಂತೇ ನಾನು ಕೇಳಿದ್ದೇನೆ, ಶ್ರಮಣ ಗೌತಮರ ಉದ್ದಿಶ್ಯವಾಗಿ ಪ್ರಾಣಿಗಳ ಹತ್ಯೆ ಮಾಡಲಾಗುತ್ತದೆ, ಆ ಶ್ರಮಣ ಗೌತಮರು ತಮಗೆ ತಿಳಿದಿದ್ದೂ, ತಮ್ಮ ಉದ್ದಿಶ್ಯವಾಗಿಯೇ ಪ್ರಾಣಿಹತ್ಯೆ ಮಾಡಿದ, ವಿಶೇಷವಾಗಿ ಸಿದ್ಧಪಡಿಸಿದಂತಹ ಮಾಂಸವನ್ನು ಉಪಯೋಗ ಮಾಡುತ್ತಾರೆ ಎಂದು. ಪೂಜ್ಯರೇ, ಯಾರು ಹೀಗೆ ಮಾತನಾಡುವರೋ- ಶ್ರಮಣ ಗೌತಮರ ಉದ್ದಿಶ್ಯವಾಗಿ ಪ್ರಾಣಿಗಳ ಹತ್ಯೆ ಮಾಡಲಾಗುತ್ತದೆ, ಆ ಶ್ರಮಣ ಗೌತಮರು, ತಮಗೆ ತಿಳಿದಿದ್ದೂ, ತಮ್ಮ ಉದ್ದಿಶ್ಯವಾಗಿಯೇ ಪ್ರಾಣಿಹತ್ಯೆ ಮಾಡಿದ, ವಿಶೇಷವಾಗಿ ಸಿದ್ಧಪಡಿಸಿದಂತಹ ಮಾಂಸವನ್ನು ಉಪಯೋಗ ಮಾಡುತ್ತಾನೆ ಎಂದು. ಏನು ಪೂಜ್ಯರೇ, ಅವರುಗಳು ಭಗವಾನರಿಂದ ಹೇಳಲ್ಪಟ್ಟ ಮಾತುಗಳನ್ನು ಹೇಳುತ್ತಿರುವರೋ ಹೇಗೆ, ಅಥವಾ ಭಗವಾನರು ಹೇಳಿರದಿದ್ದರೂ, ಅವರು ಹೇಳಿದರೆಂದೇ ತಪ್ಪಾಗಿ ನಿರೂಪಿಸುತ್ತಿರುವರೋ ಹಾಗೂ ಧರ್ಮಕ್ಕನುಸಾರವಾಗಿ ಧರ್ಮದ ರೀತಿಯಲ್ಲಿ ವಿವರಿಸುತ್ತಿರುವರೋ, ಹಾಗಲ್ಲದೇ ಅನುವರ್ತಿಗಳ ನಿಲುವುಗಳಿಂದಾಗಿ ಮಾತು ಪ್ರತಿ ಮಾತುಗಳಿಂದ ಧರ್ಮದ ರೀತ್ಯಾ ನಿಂದೆಗೊಳಗಾಗುವಂತಹ ಪರಿಸ್ಥಿತಿ ಉಂಟುಮಾಡುತ್ತಿರುವರೇ ಎಂದು?</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>2. ಜೀವಕ, ಯಾರು ಹೀಗೆ ಹೇಳುತ್ತಿರುವರೋ ಶ್ರಮಣ ಗೌತಮರ ಉದ್ದಿಶ್ಯವಾಗಿ ಪ್ರಾಣಿಗಳ ಹತ್ಯೆ ಮಾಡಲಾಗುತ್ತದೆ, ಆ ಶ್ರಮಣ ಗೌತಮರು, ತಮಗೆ ತಿಳಿದಿದ್ದೂ ತಮ್ಮ ಉದ್ದಿಶ್ಯವಾಗಿಯೇ ಪ್ರಾಣಿಹತ್ಯೆ ಮಾಡಿದ, ವಿಶೇಷವಾಗಿ ಸಿದ್ಧಪಡಿಸಿದಂತಹ ಮಾಂಸವನ್ನು ಉಪಯೋಗ ಮಾಡುತ್ತಾರೆ ಎಂದು. ಅವರುಗಳು ನನ್ನ ಮಾತುಗಳನ್ನು ಹೇಳುತ್ತಿಲ್ಲ, ಅವರುಗಳು ಯಾವುದು ಅಸತ್ಯವೋ, ಯಾವುದು ಅಪ್ರಮಾಣಿಕವಾದುದ್ದೋ, ಅದರಿಂದ ನನ್ನನ್ನು ತಪ್ಪಾಗಿ ನಿರೂಪಣೆ ಮಾಡುತ್ತಿದ್ದಾರೆ. ಜೀವಕ, ನಾನು ಮೂರು ಕಾರಣಗಳಿರುವಾಗ ಮಾಂಸದ ಉಪಯೋಗ ಮಾಡಬಾರದು ಎಂದು ಹೇಳುತ್ತೇನೆ. ಕಂಡಾಗ, ಕೇಳಿದಾಗ ಮತ್ತು ಸಂದೇಹವಿರುವಾಗ (ಅಂದರೆ ಶ್ರಮಣನ ಉದ್ದಿಶ್ಯವಾಗಿಯೇ ಹತ್ಯೆ ಮಾಡಿದೆ ಎಂಬ ಸಂದೇಹವಿರುವಾಗ) - ಜೀವಕ, ನಾನು ಈ ಮೂರು ಕಾರಣಗಳಿರುವಾಗ ಮಾಂಸದ ಉಪಯೋಗ ಮಾಡಬಹುದು ಎಂದು ಹೇಳುತ್ತೇನೆ ಜೀವಕ, ನಾನು ಮೂರು ಕಾರಣಗಳಿರುವಾಗ ಮಾಂಸದ ಉಪಯೋಗ ಮಾಡಬಹುದು ಎಂದು ಹೇಳುತ್ತೇನೆ ಕಾಣದೇ ಇರುವಾಗ, ಕೇಳದೇ ಇರುವಾಗ ಮತ್ತು ಸಂದೇಹವಿರದಿರುವಾಗ- ಜೀವಕ, ನಾನು ಈ ಮೂರು ಕಾರಣಗಳಿರುವಾಗ ಮಾಂಸದ ಉಪಯೋಗ ಮಾಡಬಹುದು ಎಂದು ಹೇಳುತ್ತೇನೆ.32</p>
    <h2>2. ಮೈತ್ರಿಯಲ್ಲಿ ನೆಲೆಯಾಗಿ ನಿಂದಾರಹಿತವಾದ ಆಹಾರವನ್ನು ಸೇವಿಸುತ್ತಾನೆ</h2>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>3. ಈ ವಿಷಯವಾಗಿ ಜೀವಕ, ಒಬ್ಬ ಭಿಕ್ಷುವು ಯಾವುದಾದರೊಂದು ಹಳ್ಳಿಯ ಮೇಲೆ ಅಥವಾ ಪಟ್ಟಣದ ಮೇಲೆ ಅವಲಂಬನ ಪಡೆದು ಜೀವನ ನಡೆಸುತ್ತಾನೆ. ಅವನು ಮೈತ್ರಿಯುತವಾದ ಮನಸ್ಸನ್ನು ಒಂದು ದಿಕ್ಕಿನ ಕಡೆಯಲ್ಲಾ ಹರಡುತ್ತಾ ಜೀವಿಸುತ್ತಾನೆ. ಹಾಗೆಯೇ ಎರಡನೆಯ ಹಾಗೆಯೇ ಮೂರನೆಯ, ಹಾಗೆಯೇ ನಾಲ್ಕನೆಯದು. ಅದೇರೀತಿಯಲ್ಲಿ ಮೇಲೆ, ಕೆಳಗೆ, ಸುತ್ತೆಲ್ಲಾ, ಎಲ್ಲಕಡೆಯೂ ಎಲ್ಲರೀತಿಯಲ್ಲಿಯೂ, ಪೂರ್ಣವಾಗಿ ಲೋಕದ ಮೇಲೆಲ್ಲಾ ಅಗಾಧವಾದ, ಮಹತ್ತರವಾದ, ಅಳತೆಗೆ ನಿಲುಕದಂತಹ, ವೈರವಿಲ್ಲದ, ಹಗೆತನವಿಲ್ಲದ ಮೈತ್ರಿಯುತವಾದ ಮನಸ್ಸನ್ನು ಹರಡುತ್ತ ಜೀವಿಸುತ್ತಾನೆ. ಆತನನ್ನು ಒಬ್ಬ ಗೃಹಸ್ಥನು, ಅಥವಾ ಗೃಹಸ್ಥನ ಮಗನೋ ಆತನಲ್ಲಿಗೆ ಬಂದು ಮರುದಿನದ ಊಟಕ್ಕೆ ಆಮಂತ್ರಿಸುತ್ತಾನೆ. ಜೀವಕ, ಒಪ್ಪಿಕೊಳ್ಳುವ ಇಚ್ಛೆಯಿದ್ದರೆ, ಆ ಭಿಕ್ಷುವು ಒಪ್ಪಿಗೆ ನೀಡುತ್ತಾನೆ. ಆತನು, ಆ ರಾತ್ರಿ ಕಳೆದ ಬಳಿಕ, ಮರುದಿನದ ಮುಂಜಾನೆ, ಸಿದ್ಧವಾಗಿ, ಉಡುಪನ್ನು ಧರಿಸಿಕೊಂಡು, ತನ್ನ ಮೇಲು ಹೊದಿಕೆ ಚೀವರ ಹಾಗೂ ಭಿಕ್ಷಾಪಾತ್ರೆಯನ್ನು ತೆಗೆದುಕೊಂಡು, ಆ ಗೃಹಸ್ಥನ ಅಥವಾ ಗೃಹಸ್ಥನ ಮಗನ ಮನೆಯನ್ನು ಸಮೀಪಿಸುವನು; ಬಂದನಂತರ ಸಿದ್ಧಪಡಿಸಿರುವ ಆಸನದಲ್ಲಿ ಕುಳಿತುಕೊಳ್ಳುವನು. ಆಗ ಗೃಹಸ್ಥನು ಅಥವಾ ಗೃಹಸ್ಥನ ಮಗನು ಆತನಿಗೆ ಅನೇಕ ಬಗೆಯ ಆಹಾರಗಳ ಭಿಕ್ಷೆಯನ್ನಿಟ್ಟು ಸತ್ಕರಿಸುವನು. ಆಗ ಆತನಿಗೆ ಹೀಗೆ ಎನಿಸುವುದಿಲ್ಲ- ನನಗೆ ಗೃಹಸ್ಥನು ಅಥವಾ ಗೃಹಸ್ಥನ ಮಗನೋ, ಹೀಗೆ ಅನೇಕ ಬಗೆಯ ಆಹಾರಗಳ ಭಿಕ್ಷೆಯನ್ನಿಟ್ಟು ಸತ್ಕರಿಸಿದರೆ ಒಳ್ಳೆಯದು ಎಂದು. ಓಹ್! ನನಗೆ ಗೃಹಸ್ಥನು ಅಥವಾ ಗೃಹಸ್ಥನ ಮಗನೋ ಮುಂದೆಯೂ ಈ ರೀತಿಯಗಿ ಅನೇಕ ಬಗೆಯ ಆಹಾರಗಳ ಭಿಕ್ಷೆಯನ್ನಿಟ್ಟು ಸತ್ಕರಿಸಿದರೆ ಒಳ್ಳೆಯದಾಗುವುದು ಎಂದು. ಆತನಿಗೆ ಹೀಗೆಂದು ಅನಿಸುವುದಿಲ್ಲ, ಆತನು ಅದಕ್ಕೆ ಮರುಳಾಗದೆ ಮೈಮರೆತು ಹೋಗದೆ, ಅಮೋದಗೊಳ್ಳದೆ, ಅದರಲ್ಲಿರುವ ಅಪಾಯವನ್ನು ಅರಿತವನಾಗಿ, ಅದರಿಂದ ಬಿಡುಗಡೆ ಪಡೆವ ಅರಿವುಳ್ಳವನಾಗಿ, ಆ ಭಿಕ್ಷೆಯ ಆಹಾರವನ್ನು ಉಪಯೋಗಿಸಿಕೊಳ್ಳುತ್ತಾನೆ. ಜೀವಕ, ಈ ಬಗ್ಗೆ ನೀನು ಹೇಗೆ ಯೋಚಿಸುತ್ತೀಯಾ? ಆ ಭಿಕ್ಷುವು ಆ ಸಮಯದಲ್ಲಿ, ತನಗೆ ಹಾನಿಯಾಗುವ ರೀತಿಯಲ್ಲಿ ವರ್ತಿಸುತ್ತಿದ್ದಾನೆಯೇ ಅಥವಾ ಇಬ್ಬರಿಗೂ ಹಾನಿಯಾಗುವ ರೀತಿಯಲ್ಲಿ ವರ್ತಿಸುತ್ತಿದ್ದಾನೆಯೇ ಎಂದು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಇಲ್ಲ ಭಂತೆ.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಜೀವಕ, ಹಾಗಾದರೆ ಭಿಕ್ಷುವು ಆ ಸಮಯದಲ್ಲಿ ನಿಂದೆಗೊಳಗಾಗದ ಆಹಾರವನ್ನು ಉಪಯೋಗಿಸುತ್ತಿರುವನು ಅಲ್ಲವೆ ಎಂದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಹೌದು ಭಂತೆ. ಭಂತೆ, ಹೀಗೆ ನಾನು ಕೇಳಿದ್ದೆ ಮೈತ್ರಿಯಲ್ಲಿ ನೆಲೆಗೊಳ್ಳುವುದು ಮಹತ್ತರವಾದದ್ದು ಎಂದು. ಭಂತೆ, ನನಗೆ ಭಗವಾನರೇ ಅವರ ಸಾಕ್ಷಿಮತ್ತಾಗಿ ಕಾಣುತ್ತಿದ್ದಾರೆ; ಏಕೆಂದರೆ ಭಂತೆ ಭಗವಾನರೇ ಮೈತ್ರಿಯಲ್ಲಿ ನೆಲೆಗೊಂಡವರು ಎಂದು</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಜೀವಕ, ಯಾವೊಂದು ರಾಗದಿಂದಾಗಿ, ಯಾವೊಂದು ದ್ವೇಷದಿಂದಾಗಿ, ಯಾವೊಂದು ಮೋಹದಿಂದಾಗಿ, ಹಾನಿಕಾರಕ ವಿಚಾರಗಳು ಉಂಟಾಗುವುವೋ, ಆ ರಾಗ ಆ ದ್ವೇಷ ಆ ಮೋಹ ತಥಾಗತರಿಂದ ತೊಡೆದು ಹಾಕಲ್ಪಟ್ಟಿದೆ, ಬೇರುಸಹಿತ ಕಿತ್ತುಹಾಕಲ್ಪಟ್ಟಿದೆ, ತಾಳೆ ಮರದ ಕಡಿದ ತುಂಡಿನಂತೆ ಮಾಡಲ್ಪಟ್ಟಿದೆ. ಹುಟ್ಟಿ ಬರದಂತೆ ಮಾಡಲ್ಪಟ್ಟಿದೆ, ಮುಂದೆಯೂ ಮತ್ತೆ ಹುಟ್ಟಿ ಬರದಂತೆ ಮಾಡಲ್ಪಟ್ಟಿದೆ.33 ಜೀವಕ, ನೀನು ಆಡಿದ ಆ ಮಾತು ನಿಜಕ್ಕೂ ಈ ಅರ್ಥದಲ್ಲೇ ಹೇಳಿದ್ದಾಗಿದ್ದರೆ, ಅದನ್ನು ನಾನು ಒಪ್ಪುತ್ತೇನೆ ಎಂದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಭಂತೆ, ನಾನು ಆಡಿದ ಮಾತು ಈ ಅರ್ಥದಲ್ಲೇ ಹೇಳಿದ್ದು.</p>
    <h2>3. ಕರುಣೆ-ಮುದಿತಾ-ಸಮಚಿತ್ತತೆಯಲ್ಲಿ ನೆಲೆಯಾಗಿ ನಿಂದಾರಹಿತವಾದ ಆಹಾರವನ್ನು ಸೇವಿಸುತ್ತಾನೆ.</h2>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>4. ಇಲ್ಲಿ ಜೀವಕ, ಒಬ್ಬ ಭಿಕ್ಷುವು ಯಾವುದಾದರೊಂದು ಹಳ್ಳಿಯ ಮೇಲೆ ಅಥವಾ ಪಟ್ಟಣದ ಮೇಲೆ ಅವಲಂಬನೆ ಪಡೆದು ಜೀವನ ನಡೆಸುತ್ತಾನೆ. ಅವನು ಕರುಣೆಯಿಂದ ಕೂಡಿದ ಮನಸ್ಸನ್ನು... ಪುನರುಚ್ಚರಿಸಿ... ಮುದಿತಾದಿಮದ ಕೂಡಿದ ಮನಸ್ಸನ್ನು... ಪುನರುಚ್ಚರಿಸಿ... ಸಮಚಿತ್ತತೆಯಿಂದ ಕೂಡಿದ ಮನಸ್ಸನ್ನು ಒಂದು ದಿಕ್ಕಿನ ಕಡೆಯೆಲ್ಲಾ ಹರಡುತ್ತಾ ಜೀವಿಸುತ್ತಾನೆ. ಹಾಗೆಯೇ ಎರಡನೆಯ, ಹಾಗೆಯೇ ಮೂರನೆಯ, ಹಾಗೆಯೇ ನಾಲ್ಕನೆಯದು ಅದೇರೀತಿಯಲ್ಲೆ ಮೇಲೆ, ಕೆಳಗೆ, ಸುತ್ತೆಲ್ಲಾ ಎಲ್ಲ ಕಡೆಯೂ ಎಲ್ಲರೀತಿಯಲ್ಲಿಯೂ, ಪೂರ್ಣವಾಗಿ ಲೋಕದ ಮೇಲೆಲ್ಲಾ, ಅಗಾಧವಾದ, ಮಹತ್ತರವಾದ, ಅಳತೆಗೆ ನಿಲುಕದಂತಹ, ವೈರವಿಲ್ಲದ, ಹಗೆತನವಿಲ್ಲದ, ಸಮಚಿತ್ತತೆಯಿಂದ ಕೂಡಿದ ಮನಸ್ಸನ್ನು ಹರಡುತ್ತಾ ಜೀವಿಸುತ್ತಾನೆ. ಆತನನ್ನು ಒಬ್ಬ ಗೃಹಸ್ಥನು ಅಥವಾ ಗೃಹಸ್ಥನ ಮಗನೋ ಆತನಲ್ಲಿಗೆ ಬಂದು ಮರುದಿನದ ಊಟಕ್ಕೆ ಆಮಂತ್ರಿಸುತ್ತಾನೆ. ಜೀವಕ ಒಪ್ಪಿಕೊಳ್ಳುವ ಇಚ್ಛೆಯಿದ್ದರೆ ಆ ಭಿಕ್ಷುವು ಒಪ್ಪಿಗೆ ನೀಡುತ್ತಾನೆ. ಆತನು ಆ ರಾತ್ರಿ ಕಳೆದ ಬಳಿಕ, ಮರುದಿನದ ಮುಂಜಾನೆ ಸಿದ್ಧವಾಗ, ಉಡುಪನ್ನು ಧರಿಸಿಕೊಂಡು, ತನ್ನ ಮೇಲು ಹೊದಿಕೆ ಚೀವರ ಹಾಗೂ ಭಿಕ್ಷಾಪಾತ್ರೆಯನ್ನು ತೆಗೆದುಕೊಂಡು ಆ ಗೃಹಸ್ಥನ ಅಥವಾ ಗೃಹಸ್ಥನ ಮಗನ ಮನೆಯನ್ನು ಸಮೀಪಿಸಿದನು; ಬಂದನಂತರ ಸಿದ್ಧಪಡಿಸಿರುವ ಆಸನದಲ್ಲಿ ಕುಳಿತುಕೊಳ್ಳುವನು. ಆಗ ಗೃಹಸ್ಥನು ಅಥವಾ ಗೃಹಸ್ಥನ ಮಗನು ಆತನಿಗೆ ಅನೇಕ ಬಗೆಯ ಆಹಾರಗಳ ಭಿಕ್ಷೆಯನ್ನಿಟ್ಟು ಸತ್ಕರಿಸುವನು. ಆಗ ಆತನಿಗೆ ಹೀಗೆ ಎನಿಸುವುದಿಲ್ಲ- ನನಗೆ ಗೃಹಸ್ಥನು ಅಥವಾ ಗೃಹಸ್ಥನ ಮಗನೋ ಹೀಗೆ ಅನೇಕ ಬಗೆಯ ಆಹಾರಗಳ ಭಿಕ್ಷೆಯನ್ನಿಟ್ಟು ಸತ್ಕರಿಸಿದರೆ ಒಳ್ಳೆಯದು ಎಂದು. ಓಹ್! ನನಗೆ ಗೃಹಸ್ಥನು ಅಥವಾ ಗೃಹಸ್ಥನ ಮಗನೋ ಮುಂದೆಯೂ ಈ ರೀತಿಯಾಗಿ ಅನೇಕಬಗೆಯ ಆಹಾರಗಳ ಭಿಕ್ಷೆಯನ್ನಿಟ್ಟು ಸತ್ಕರಿಸಿದರೆ ಒಳ್ಳೆಯದಾಗುವುದು ಎಂದು. ಆತನಿಗೆ ಹೀಗೆಂದು ಕೂಡ ಅನಿಸುವುದಿಲ್ಲ. ಆತನು ಅದಕ್ಕೆ ಮರುಳಾಗದೆ, ಮೈಮರೆತು ಹೋಗದೆ, ಅಮೋದಗೊಳ್ಳದೆ, ಅದರಲ್ಲಿರುವ ಅಪಾಯವನ್ನು ಅರಿತವನಾಗಿ, ಅದರಿಂದ ಬಿಡುಗಡೆ ಪಡೆವ ಅರಿವುಳ್ಳವನಾಗಿ, ಆ ಭಿಕ್ಷೆಯ ಆಹಾರವನ್ನು ಉಪಯೋಗಿಸಿಕೊಳ್ಳುತ್ತಾನೆ. ಜೀವಕ, ಈ ಬಗ್ಗೆ ನೀನು ಹೇಗೆ ಯೋಚಿಸುತ್ತೀಯಾ, ಆ ಭಿಕ್ಷುವು ಆ ಸಮಯದಲ್ಲಿ ತನಗೆ ಹಾನಿಯಾಗುವ ರೀತಿಯಲ್ಲಿ ವರ್ತಿಸುತ್ತಿದ್ದಾನೆಯೇ ಅಥವಾ ಬೇರೆಯವರಿಗೆ ಹಾನಿಯಾಗುವ ರೀತಿಯಲ್ಲಿ ವರ್ತಿಸುತ್ತಿದ್ದಾನೆಯೇ ಎಂದು.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>ಹಾಗಲ್ಲ ಭಂತೆ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>ಜೀವಕ, ಹಾಗಾದರೆ ಆ ಭಿಕ್ಷುವು ಆ ಸಮಯದಲ್ಲಿ ನಿಂದೆಗೊಳಗಾಗದ ಆಹಾರವನ್ನು ಉಪಯೋಗಿಸುತ್ತಿರುವನು ಅಲ್ಲವೇ? ಎಂದು.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಹೌದು ಭಂತೆ. ಭಂತೆ ಹೀಗೆ ನಾನು ಕೇಳಿದ್ದೆ- ಸಮಚಿತ್ತತೆಯಲ್ಲಿ ನೆಲೆಗೊಳ್ಳುವುದು ಮಹತ್ತರವಾದದ್ದು ಎಂದು. ಭಂತೆ, ನನಗೆ ಭಗವಾನರೇ ಅದು ಸಾಕ್ಷೀಮತ್ತರಾಗಿ ಕಾಣುತ್ತಿದ್ದಾರೆ. ಏಕೆಂದರೆ ಭಗವಾನರೇ ಸಮಚಿತ್ತತೆಯಲ್ಲಿ ನೆಲೆಗೊಂಡವರು ಎಂದು.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>ಜೀವಕ, ಯಾವೊಂದು ರಾಗದಿಂದಾಗಿ, ಯಾವೊಂದು ದ್ವೇಷದಿಂದಾಗಿ, ಯಾವೊಂದು ಮೋಹದಿಂದಾಗಿ, ತೊಂದರೆ ಉಂಟಾಗುವುದೋ, ಅಸಹ್ಯ ಉಂಟಾಗುವುದೋ, ಆ ರಾಗ, ಆ ದ್ವೇಷ, ಆ ಮೋಹ ತಥಾಗತರಿಂದ ತೊಡೆದುಹಾಕಲ್ಪಟ್ಟಿದೆ, ಬೇರುಸಹಿತ ಕಿತ್ತುಹಾಕಲ್ಪಟ್ಟಿದೆ. ತಾಳೆಮರದ ಕಡಿದ ತುಂಡಿನಂತೆ ಮಾಡಲ್ಪಟ್ಟಿದೆ. ಹುಟ್ಟಿ ಬರದಂತೆ ಮಾಡಲ್ಪಟ್ಟಿದೆ. ಮುಂದೆಯೂ ಮತ್ತೆ ಹುಟ್ಟಿಬರದಂತೆ ಮಾಡಲ್ಪಟ್ಟಿದೆ.34 ಜೀವಕ, ನೀನು ಆಡಿದ ಮಾತು ನಿಜಕ್ಕೂ ಈ ಅರ್ಥದಲ್ಲೇ ಹೇಳಿದ್ದಾಗಿದ್ದರೆ, ಅದನ್ನು ನಾನು ಒಪ್ಪುತ್ತೇನೆ ಎಂದು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಭಂತೆ, ನಾನು ಆಡಿದ ಮತು ಈ ಅರ್ಥದಲ್ಲೇ ಹೇಳಿದ್ದು.</p>
    <h2>4. ಐದು ರೀತಿಯ ಹಂತಗಳಲ್ಲೂ ಪಾಪಕರವಾದದ್ದು</h2>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>5. ಜೀವಕ ಯಾರು ತಥಾಗತರ ಅಥವಾ ತಥಾಗತರ ಶಿಷ್ಯರ ಉದ್ದಿಶ್ಯವಾಗಿ ಪ್ರಾಣಿಗಳನ್ನು ಕೊಲ್ಲುವರೋ ಅವರು ದಾರುಣವಾದಂತಹ ಐದುರೀತಿಯ ಪಾಪವನ್ನು ಕೂಡಿಟ್ಟುಕೊಂಡಂತಾಗುವುದು. ಯಾವಾಗ ಗೃಹಸ್ಥನು ಹೀಗೆ ಹೇಳುವನು- ಹೋಗು ಇಂತಹ ಹೀಗಿರುವ ಆ ಪ್ರಾಣಿಯನ್ನು ಎಳೆದು ತಾ ಎಂದು. ಇದರಿಂದಾಗಿ ಮೊದಲನೆಯ ಹಂತದಲ್ಲಿ ದಾರುಣವಾದ ಪಾಪವನ್ನು ಸೇರಿಸಿಕೊಳ್ಳುವನು ಯಾವಾಗ ಆ ಪ್ರಾಣಿಯನ್ನು ಕೊರಳಿಗೆ ಕಟ್ಟಿ ಎಳೆದು ತರುವಾಗ ಅದು ನೋವು, ಯಾತನೆಯನ್ನು ಅನುಭವಿಸುತ್ತದೆ. ಇದರಿಂದಾಗಿ ಎರಡನೆಯ ಹಂತದಲ್ಲಿ ಅವನು ದಾರುಣವಾದ ಪಾಪವನ್ನು ಸೇರಿಸಿಕೊಳ್ಳುವನು. ಯಾವಾಗ ಅವನು ಹೀಗೆ ಹೇಳುವನು- ಹೋಗು, ಈ ಪ್ರಾಣಿಯನ್ನು ಕೊಂದು ತಾ ಎಂದು. ಇದರಿಂದಾಗಿ ಮೂರನೆಯ ಹಂತದಲ್ಲಿ ದಾರುಣವಾದ ಪಾಪವನ್ನು ಸೇರಿಸಿಕೊಳ್ಳುವನು. ಯಾವಾಗ ಆ ಪ್ರಾಣಿಯನ್ನು ಕಡಿಯುವಾಗ ಅದು ನೋವು ಯಾತನೆಯನ್ನು ಅನುಭವಿಸುತ್ತದೆ ಇದರಿಂದಾಗಿ ನಾಲ್ಕನೆಯ ಹಂತದಲ್ಲಿ ಅವನು ದಾರುಣವಾದ ಪಾಪವನ್ನು ಸೇರಿಸಿಕೊಳ್ಳುವನು. ಯಾವಾಗ ಅವನು ತಥಾಗತರಿಗೆ ಅಥವಾ ತಥಾಗತರ ಶಿಷ್ಯರಿಗೆ ಇಂತಹ ಯೋಗ್ಯವಲ್ಲದ ಮಾಂಸದಿಂದ ಉಪಚರಿಸುವನೋ ಇದರಿಂದ ಐದನೆಯ ಹಂತದಲ್ಲಿ ದಾರುಣವಾದ ಪಾಪವನ್ನು ಸೇರಿಸಿಕೊಳ್ಳುವನು. ಹೀಗೆ ಜೀವಕ, ಯಾರು ತಥಾಗತರ ಅಥವಾ ತಥಾಗತರ ಶಿಷ್ಯರ ಉದ್ದಿಶ್ಯವಾಗಿ ಪ್ರಾಣಿಗಳನ್ನು ಕೊಲ್ಲುವರೋ, ಅವರು ಇಂತಹ ಐದು ರೀತಿಯ ದಾರುಣವಾದ ಪಾಪವನ್ನು ಸೇರಿಸಿಕೊಳ್ಳುವರು ಎಂದು.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>6. ಹೀಗೆ ಹೇಳಿದ ಮೇಲೆ, ಜೀವಕ ಕೋಮಾರಭಚ್ಚನು ಭಗವಾನರಿಗೆ ಹೀಗೆ ಹೇಳಿದನು- ಆಶ್ಚರ್ಯವು ಭಂತೆ, ಅದ್ಭುತವು ಭಂತೆ! ಭಂತೆ, ಭಿಕ್ಷುಗಳು ನಿಜಕ್ಕೂ ಯೋಗ್ಯವಾದಂತಹ ಆಹಾರವನ್ನು ಉಪಯೋಗಿಸುತ್ತಾರೆ, ಭಂತೇ, ಭಿಕ್ಷುಗಳು ನಿಜಕ್ಕೂ ನಿಂದಾರಹಿತವಾದ ಆಹಾರವನ್ನು ಉಪಯೋಗಿಸುತ್ತಾರೆ. ಪರಮೋತ್ತಮವು ಭಂತೇ, ಪರಮೋತ್ತವು ಭಂತೆ... ಪುನರುಚ್ಚರಿಸಿ... ಭಗವಾನರು ಇಂದಿನಿಂದ ಅಜೀವಕಾಲ ಶರಣು ಬಂದವನೆಂದು ತಿಳಿದು ನನ್ನನ್ನು ಉಪಾಸಕನನ್ನಾಗಿ ಅನುಗ್ರಹಿಸಬೇಕು.35</p>
    <h2>ಇಲ್ಲಿಗೆ ಜೀವಕ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>