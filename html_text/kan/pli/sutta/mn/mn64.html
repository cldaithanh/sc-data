<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 64: ಮಹಾಮಾಲುಕ್ಯ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn64' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಭಿಕ್ಖು ವಗ್ಗ</li>
      </ul>
      <h1 class='sutta-title'>64. ಮಹಾಮಾಲುಕ್ಯ ಸುತ್ತ</h1>
    </header>

    <h2>ಮಹಾಮಾಲುಕ್ಯ ಸುತ್ತ</h2>
    <h2>1. ಕೆಳಹಂತಗಳಿಗೆ ಒಯ್ಯುವ ಐದು ಸಂಕೋಲೆಗಳು</h2>
    <p><a class='ref sc' id='sc1'>SC 1</a><a class='ref cscd' id='cscd1'>CSCD 1</a><span class='evam'>ಹೀಗೆ ನಾನು ಕೇಳಿದ್ದೇನೆ.</span> ಒಂದು ಸಮಯದಲ್ಲಿ ಭಗವಾನರು ಶ್ರಾವಸ್ತಿಯ ಅನಾಥಪಿಂಡಿಕನ ಜೇತವನದಲ್ಲಿ ತಂಗಿದ್ದರು. ಆಗ ಭಗವಾನರು ಭಿಕ್ಷುಗಳನ್ನು ಹೀಗೆ ಕರೆದರು- ಭಿಕ್ಷುಗಳೇ ಎಂದು. ಭವಂತರೇ ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಹೀಗೆ ಹೇಳಿದರು- ಭಿಕ್ಷುಗಳೇ, ನೀವುಗಳು ಕೆಳಹಂತಗಳಿಗೆ ಕೊಂಡೊಯ್ಯುವಂತಹ ಐದುಬಗೆಯ ಸಂಕೋಲೆಗಳ ಬಗ್ಗೆ ನನ್ನಿಂದ ಉಪದೇಶಿಸಲ್ಪಟ್ಟಿರುವುದನ್ನು ನೆನಪಿನಲ್ಲಿಟ್ಟಿರುವಿರಾ? ಎಂದು.</p>
    <p><a class='ref sc' id='sc2'>SC 2</a><a class='ref cscd' id='cscd2'>CSCD 2</a>ಹೀಗೆ ಹೇಳಿದ ಮೇಲೆ, ಆಯುಷ್ಮಂತ ಮಾಲುಕ್ಯಪುತ್ರ ಭಗವಾನರಿಗೆ ಹೀಗೆ ಹೇಳಿದನು- ಭಂತೇ, ನಾನು ಕೆಳಹಂತಗಳಿಗೆ ಕೊಂಡೊಯ್ಯುವಂತಹ ಐದು ಬಗೆಯ ಸಂಕೋಲೆಗಳ ಬಗ್ಗೆ ಭಗವಾನರಿಂದ ಉಪದೇಶಿಲ್ಪಟ್ಟಿರುವುದನ್ನು ನೆನಪಿನಲ್ಲಿಟ್ಟುಕೊಂಡಿದ್ದೆನೆ ಎಂದು.86</p>
    <p><a class='ref sc' id='sc3'>SC 3</a><a class='ref cscd' id='cscd3'>CSCD 3</a>ಆದರೆ ನೀನು, ಮಾಲುಕ್ಯಪುತ್ರ, ಕೆಳಹಂತಗಳಿಗೆ ಕೊಂಡೊಯ್ಯುವಂತಹ ಐದು ಬಗೆಯ ಸಂಕೋಲೆಗಳ ಬಗ್ಗೆ ನಾನು ಉಪದೇಶಿಸಿದ ಯಥಾರೀತಿಯಲ್ಲಿಯೇ ನೆನಪಿನಲ್ಲಿಟ್ಟುಕೊಂಡಿರುವೆಯೇನು? ಎಂದು.</p>
    <p><a class='ref sc' id='sc4'>SC 4</a><a class='ref cscd' id='cscd4'>CSCD 4</a>ಭಂತೇ, ನಾನು ಸಕ್ಕಾಯದಿಟ್ಠಂ - ತನ್ನ ಶರೀರದ ಮೇಲಿರುವಂತಹ ತಪ್ಪು ಚಿಂತನೆಯು ಕೆಳಹಂತಕ್ಕೆ ಕೊಂಡೊಯ್ಯುವಂತಹ ಸಂಕೋಲೆಯೆಂದು ಭಗವಾನರಿಂದ ಉಪದೇಶಿಸಲ್ಪಟ್ಟಿದ್ದನ್ನು ನೆನಪಿನಲ್ಲಿಟ್ಟುಕೊಂಡಿದ್ದೇನೆ; ಭಂತೆ, ನಾನು ವಿಚಿಕಿಚ್ಛಂ-ಸಂದೇಹವು ಕೆಳಹಂತಕ್ಕೆ ಕೊಂಡೊಯ್ಯುವಂತಹ ಸಂಕೋಲೆಯೆಂದು ಭಗವಾನರಿಂದ ಉಪದೇಶಿಸಲ್ಪಟ್ಟಿದ್ದನ್ನು ನೆನಪಿನಲ್ಲಿಟ್ಟುಕೊಂಡಿದ್ದೇನೆ. ಭಂತೆ, ನಾನು ಸೀಲಬ್ಬತಪರಾಮಾಸಂ ಕಂದಾಚಾರ ಮತ್ತು ಮೂಢನಂಬಿಕೆಗೆ ಅಂಟಿಕೊಂಡಿರುವಿಕೆಯು ಕೆಳಹಂತಕ್ಕೆ ಕೊಂಡೊಯ್ಯುವಂತಹ ಸಂಕೋಲೆಯೆಂದು ಭಗವಾನರಿಂದ ಉಪದೇಶಿಸಲ್ಪಟ್ಟಿದ್ದನ್ನು ನೆನಪಿನಲ್ಲಿಟ್ಟುಕೊಂಡಿದ್ದೆನೆ; ಭಂತೆ, ನಾನು ಕಾಮಚ್ಛಂದಂ ಇಂದ್ರಿಯ ಭೋಗಲಾಲಸೆಯು ಕೆಳಹಂತಕ್ಕೆ ಕೊಂಡೊಯ್ಯುವಂತಹ ಸಂಕೋಲೆಯೆಂದು ಭಗವಾನರಿಂದ ಉಪದೇಶಿಸಲ್ಪಟ್ಟಿದ್ದನ್ನು ನೆನಪಿನಲ್ಲಿಟ್ಟು ಕೊಂಡಿದ್ದೇನೆ; ಭಂತೆ, ನಾನು ಬ್ಯಾಪಾದಂ ಹಗೆತನವು ಕೆಳಹಂತಕ್ಕೆ ಕೊಂಡೊಯ್ಯುವಂತಹ ಸಂಕೋಲೆಯೆಂದು ಭಗವಾನರಿಂದ ಉಪದೇಶಿಸಲ್ಪಟ್ಟಿದ್ದನ್ನು ನೆನಪಿನಲ್ಲಿಟ್ಟುಕೊಂಡಿದ್ದೇನೆ. ಈ ರೀತಿಯಾಗಿ ಭಂತೆ, ನಾನು ಕೆಳಹಂತಕ್ಕೆ ಕೊಂಡೊಯ್ಯುವಂತಹ ಐದು ಬಗೆಯ ಸಂಕೋಲೆಗಳು ಭಗವಾನರಿಂದ ಉಪದೇಶಿಸಲ್ಪಟ್ಟಂತೆ ನೆನಪಿನಲ್ಲಿಟ್ಟು ಕೊಂಡಿರುತ್ತೇನೆ ಎಂದು.</p>
    <p><a class='ref sc' id='sc5'>SC 5</a><a class='ref cscd' id='cscd5'>CSCD 5</a>ಮಾಲುಕ್ಯಪುತ್ರ, ಮತ್ತು ಈ ಹೆಸರುಗಳಿಂದಾಗಿ ನೀನು ಕೆಳಹಂತಗಳಿಗೆ ಕೊಂಡೊಯ್ಯುವಂತಹ ಐದು ಬಗೆಯ ಸಂಕೋಲೆಗಳ ಬಗ್ಗೆ ಹೀಗೆ ಉಪದೇಶಿಲ್ಪಟ್ಟಿರುವುದನ್ನು ನೆನಪಿನಲ್ಲಿಟ್ಟುಕೊಂಡಿರುವೆ?87 ಹಾಗಾದರೆ ಮಾಲುಕ್ಯಪುತ್ರ, ಬೇರೆ ಮತದ ಶ್ರಮಣ ಅನುಯಾಯಿಗಳು (ಪರಿವ್ರಾಜಕರು) ಈ ರೀತಿಯ ಬಾಲಕನ ಉದಾಹರಣೆಯಿಂದ ಜರೆದು ಹೀನೈಸುವುದಿಲ್ಲವೆ? ಮಾಲುಕ್ಯಪುತ್ರ, ತನ್ನ ಬೆನ್ನಿನ ಮೇಲೆ ಮಲಗಿರುವ ಬಾಲಕ ಮಗುವಿಗೆ ತನ್ನ ಶರೀರ ಎನ್ನುವುದು ಹೇಗಿರುವುದಿಲ್ಲವೋ, ಅಂತೆಯೇ ಆದರೆ ಹಾಗಿರುವಾಗ ಆತನಲ್ಲಿ ತನ್ನ ಶರೀರ ಎನ್ನುವ ದೃಷ್ಟಿ ಹೇಗೆ ಹುಟ್ಟಿಬರುತ್ತದೆ? ಆತನಲ್ಲಿ ತನ್ನ ಶರೀರ ಎನ್ನುವ ದೃಷ್ಟಿ ನಿಗೂಢವಾಗಿ ಅಡಗಿದೆ. ಮಾಲುಕ್ಯಪುತ್ರ, ತನ್ನ ಬೆನ್ನಿನ ಮೇಲೆ ಮಲಗಿರುವ ಬಾಲಕ ಮಗುವಿಗೆ ವಿಷಯಗಳು ಎನ್ನುವುದು ಹೇಗಿರುವುದಿಲ್ಲವೋ, ಅಂತೆಯೆ, ಆದರೆ ಹಾಗಿರುವಾಗ ಆತನಲ್ಲಿ ವಿಷಯಗಳಿಂದ ಉಂಟಾಗುವ ಸಂದೇಹವು, ಹೇಗೆ ಹುಟ್ಟಿಬರುತ್ತದೆ? ಆತನಲ್ಲಿ ಸಂದೇಹವು ನಿಗೂಢವಾಗಿ ಅಡಗಿದೆ. ಮಾಲುಕ್ಯಪುತ್ರ, ತನ್ನ ಬೆನ್ನಿನ ಮೇಲೆ ಮಲಗಿರುವ ಬಾಲಕ ಮಗುವಿಗೆ ನಡವಳಿಕೆ ಎನ್ನುವುದು ಹೇಗಿರುವುದಿಲ್ಲವೋ, ಅಂತೆಯೆ, ಆದರೆ ಹಾಗಿರುವಾಗ ಆತನಲ್ಲಿ ನಡವಳಿಕೆಯ ಕಂದಾಚಾರ ಮತ್ತು ಮೂಢನಂಬಿಕೆಗೆ ಅಂಟಿಕೊಂಡಿರುವಿಕೆಯು ಹೇಗೆ ಹುಟ್ಟಿಬರುತ್ತದೆ?88 ಆತನಲ್ಲಿ ಕಂದಾಚಾರ ಮತ್ತು ಮೂಢವಿಶ್ವಾಸ ಪದ್ಧತಿಗೆ ಅಂಟಿಕೊಂಡಿರುವಿಕೆಯು ನಿಗೂಢವಾಗಿ ಅಡಗಿದೆ. ಮಾಲುಕ್ಯಪುತ್ರ, ತನ್ನ ಬೆನ್ನಿನ ಮೇಲೆ ಮಲಗಿರುವ ಬಾಲಕ ಮಗುವಿಗೆ ಇಚ್ಛೆ ಎನ್ನುವುದು ಹೇಗಿರುವುದಿಲ್ಲವೋ, ಅಂತೆಯೆ, ಆದರೆ ಹಾಗಿರುವಾಗ ಆತನಲ್ಲಿ ಇಚ್ಛೆಯಿಂದಾಗಿ ಇಂದ್ರಿಯ ಭೋಗಲಾಲಸೆಯು ಹೇಗೆ ಹುಟ್ಟಿಬರುತ್ತದೆ? ಆತನಲ್ಲಿ ಇಂದ್ರಿಯ ರಾಗ ಲಾಲಸೆಯು ನಿಗೂಢವಾಗಿ ಅಡಗಿದೆ. ಮಾಲುಕ್ಯಪುತ್ರ, ತನ್ನ ಬೆನ್ನಿನ ಮೇಲೆ ಮಲಗಿರುವ ಬಾಲಕ ಮಗುವಿಗೆ ಜೀವಿಗಳು ಎನ್ನುವುದು ಹೇಗಿರುವುದಿಲ್ಲವೋ, ಅಂತೆಯೇ ಆದರೆ, ಹಾಗಿರುವಾಗ ಆತನಲ್ಲಿ ಜೀವಿಗಳ ಬಗ್ಗೆ ಹಗೆತನವು ಹೇಗೆ ಹುಟ್ಟಿಬರುತ್ತದೆ? ಆತನಲ್ಲಿ ಹಗೆತನವು ನಿಗೂಢವಾಗಿ ಅಡಗಿದೆ. ಈಗ ಮಾಲುಕ್ಯಪುತ್ರ, ಬೇರೆ ಮತದ ಶ್ರಮಣ ಅನುಯಾಯಿಗಳು (ಪರಿವ್ರಾಜಕರು) ಈ ರೀತಿಯ ಬಾಲಕನ ಉದಾಹರಣೆಯಿಂದ ಜರೆದು ಹೀನೈಸುವುದಿಲ್ಲವೆ? ಎಂದು.</p>
    <p><a class='ref sc' id='sc6'>SC 6</a><a class='ref cscd' id='cscd6'>CSCD 6</a>ಹೀಗೆ ಹೇಳಿದ ಮೇಲೆ, ಆಯುಷ್ಮಂತ ಆನಂದ ಭಗವಾನರಿಗೆ ಹೀಗೆ ಹೇಳಿದನು- ಭಗವಾನರೆ, ಈಗ ಕಾಲವು ಒದಗಿಬಂದಿದೆ, ಸುಗತರೇ ಈಗ ಕಾಲವು ಕೂಡಿಬಂದಿದೆ, ಆದ್ದರಿಂದ ಭಗವಾನರು ಕೆಳಹಂತಗಳಿಗೆ ಕೊಂಡೊಯ್ಯುವಂತಹ ಐದುಬಗೆಯ ಸಂಕೋಲೆಗಳ ಬಗ್ಗೆ ತಿಳಿಸಿ ಹೇಳಲಿ. ಭಗವಾನರು ತಿಳಿಸಿದ್ದನ್ನು ಕೇಳಿಕೊಂಡು ಭಿಕ್ಷುಗಳ ಮನನ ಮಾಡಿಕೊಳ್ಳುವರು ಎಂದು.</p>
    <p><a class='ref sc' id='sc7'>SC 7</a><a class='ref cscd' id='cscd7'>CSCD 7</a>ಹಾಗಾದರೆ ಸರಿ, ಆನಂದ ಕೇಳಿ, ಚೆನ್ನಾಗಿ ಗ್ರಹಿಸಿ ಮನಸ್ಸಿನಲ್ಲಿಟ್ಟುಕೊಳ್ಳಿ, ತಿಳಿಸಿ ಹೇಳುತ್ತೇನೆ ಎಂದು.</p>
    <p><a class='ref sc' id='sc8'>SC 8</a><a class='ref cscd' id='cscd8'>CSCD 8</a>ಹಾಗೇ ಆಗಲಿ ಭಂತೇ ಎಂದು ಆಯುಷ್ಮಂತ ಆನಂದ ಭಗವಾನರಿಗೆ ಉತ್ತರಿಸಿದನು. ಭಗವಾನರು ಹೀಗೆ ಹೇಳಿದರು-</p>
    <h2>2. ಕೆಳಹಂತಕ್ಕೆ ಒಯ್ಯುವ ಸಂಕೋಲೆಗಳನ್ನು ತೊಡೆದುಹಾಕುವ ಮಾರ್ಗ</h2>
    <p><a class='ref sc' id='sc9'>SC 9</a><a class='ref cscd' id='cscd9'>CSCD 9</a>2. ಆನಂದ, ಇಲ್ಲಿ ಒಬ್ಬ ತಿಳುವಳಿಕೆ ಇಲ್ಲದ ಸಾಮಾನ್ಯ ಮನುಷ್ಯನು, ಉದಾತ್ತ ಜನರನ್ನು ಮನ್ನಿಸದೇ ಇರುವಂತಹವನು, ಉದಾತ್ತರ ಧರ್ಮವನ್ನು ಅರಿಯದವನು, ಉದಾತ್ತರ ಧರ್ಮದಲ್ಲಿ ಸುಶಿಕ್ಷಾಪರನಲ್ಲದವನು, ಸತ್ಪುರುಷರನ್ನು ಮನ್ನಿಸದೇ ಇರುವಂತಹವನು, ಸತ್ಪುರುಷರ ಧರ್ಮವನ್ನು ಅರಿಯದವನು, ಸತ್ಪುರುಷರ ಧರ್ಮದಲ್ಲಿ ಸುಶಿಕ್ಷಾಪರನಲ್ಲದವನು, ತನ್ನ ಶರೀರ ಎಂಬ ದೃಷ್ಟಿಯಿಂದ ಗ್ರಹಣಗೊಂಡ ಮನಸ್ಸುಳ್ಳವನು, ತನ್ನ ಶರೀರ ಎಂಬ ದೃಷ್ಟಿಯಿಂದ ಕೂಡಿದವನಾಗಿಯೇ ಬಾಳುತ್ತಾನೆ; ಹುಟ್ಟಿದಂತಹ ತನ್ನ ಶರೀರ ಎಂಬ ದೃಷ್ಟಿಯಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿಲ್ಲ. ಆದ್ದರಿಂದ ಅವನಲ್ಲಿ ಆ ತನ್ನ ಶರೀರ ಎಂಬ ದೃಷ್ಟಿಯು ಉಳಿದು ಬಂದಿರುವಂತಹುದು, ಹೊರಹಾಕದೆ ಇರುವಂತಹುದು ಹಾಗೂ ಅದು ಕೆಳಹಂತಕ್ಕೆ ಒಯ್ಯುವ ಸಂಕೋಲೆ. ಸಂದೇಹದಿಂದ ಗ್ರಹಣಗೊಂಡ ಮನಸ್ಸುಳ್ಳವನು, ಸಂದೇಹದಿಂದ ಕೂಡಿದವನಾಗಿಯೇ ಬಾಳುತ್ತಾನೆ; ಹುಟ್ಟಿದಂತಹ ಸಂದೇಹದಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿಲ್ಲ. ಆದ್ದರಿಂದ ಅವನಲ್ಲಿ ಆ ಸಂದೇಹವು ಉಳಿದುಬಂದಿರುವಂತಹುದು, ಹೊರಹಾಕದೆ ಇರುವಂತಹುದು ಹಾಗೂ ಅದು ಕೆಳಹಂತಕ್ಕೆ ಒಯ್ಯುವಂತಹ ಸಂಕೋಲೆ, ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಗ್ರಹಣಗೊಂಡ ಮನಸ್ಸುಳ್ಳವನು, ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಕೂಡಿದವನಾಗಿಯೇ ಬಾಳುತ್ತಾನೆ; ಹುಟ್ಟಿದಂತಹ ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿಲ್ಲ. ಆದ್ದರಿಂದ ಅವನಲ್ಲಿ ಆ ಕಂದಾಚಾರ ಮತ್ತು ಮೂಢನಂಬಿಕೆಯು ಉಳಿದು ಬಂದಿರುವಂತಹುದು, ಹೊರಕಾಹದೆ ಇರುವಂತಹುದು ಹಾಗೂ ಅದು ಕೆಳಹಂತಕ್ಕೆ ಒಯ್ಯುವಂತಹ ಸಂಕೋಲೆ. ಕಾಮರಾಗದಿಂದ ಗ್ರಹಣಗೊಂಡ ಮನಸ್ಸುಳ್ಳವನು ಕಾಮರಾಗದಿಂದ ಕೂಡಿದವನಾಗಿಯೇ ಬಾಳುತ್ತಾನೆ. ಹುಟ್ಟಿದಂತಹ ಕಾಮರಾಗದಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿಲ್ಲ. ಆದ್ದರಿಂದ ಅವನಲ್ಲಿ ಆ ಕಾಮರಾಗವು ಉಳಿದುಬಂದಿರುವಂತಹುದು, ಹೊರಹಾಕದೆ ಇರುವಂತಹುದು ಹಾಗೂ ಅದು ಕೆಳಹಂತಕ್ಕೆ ಒಯ್ಯವ ಸಂಕೋಲೆ. ಹಗೆತನದಿಂದ ಗ್ರಹಣಗೊಂಡ ಮನಸ್ಸುಳ್ಳವನು, ಹಗೆತನದಿಂದ ಕೂಡಿದವನಾಗಿಯೇ ಬಾಳುತ್ತಾನೆ. ಹುಟ್ಟಿದಂತಹ ಹಗೆತನದಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿಲ್ಲ. ಆದ್ದರಿಂದ ಅವನಲ್ಲಿ ಆ ಹಗೆತನವು ಉಳಿದು ಬಂದಿರುವಂತಹುದು, ಹೊರಹಾಕದೆ ಇರುವಂತಹುದು ಹಾಗೂ ಅದು ಕೆಳಹಂತಕ್ಕೆ ಒಯ್ಯುವ ಸಂಕೋಲೆ.</p>
    <p><a class='ref sc' id='sc10'>SC 10</a><a class='ref cscd' id='cscd10'>CSCD 10</a>3. ಆದರೆ ಆನಂದ, ಇಲ್ಲಿ ಒಬ್ಬ ತಿಳುವಳಿಕೆ ಇರುವ ಉದಾತ್ತರ ಅನುಯಾಯಿಯಾದವನು, ಉದಾತ್ತರನ್ನು ಮನ್ನಿಸುವವನು, ಉದಾತ್ತರ ಧರ್ಮವನ್ನು ಅರಿತವನು, ಉದಾತ್ತರ ಧರ್ಮದಲ್ಲಿ ಸುಶಿಕ್ಷಾಪರನಾದವನು, ಸತ್ಪುರುಷರನ್ನು ಮನ್ನಿಸುವವನು, ಸತ್ಪುರುಷರ ಧರ್ಮವನ್ನು ಅರಿತವನು, ಸತ್ಪುರುಷರ ಧರ್ಮದಲ್ಲಿ ಸುಶಿಕ್ಷಿತಾಪರನಾದವನು, ತನ್ನ ಶರಿರ ಎಂಬ ದೃಷ್ಟಿಯಿಂದ ಗ್ರಹಣಗೊಳ್ಳದಂತಹ ಮನಸ್ಸುಳ್ಳವನಾಗಿ, ತನ್ನ ಶರೀರ ಎಂಬ ದೃಷ್ಟಿಯಿಂದ ಕೂಡಿರದೆ ಬಾಳುತ್ತಾನೆ; ಹುಟ್ಟಿಬಂದಂತಹ ತನ್ನ ಶರೀರ ಎಂಬ ದೃಷ್ಟಿಯಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರು ವಂತಹುದನ್ನು ಅವನು ತಿಳಿದಿದ್ದಾನೆ. ಆದ್ದರಿಂದ ಅವನಲ್ಲಿ ಆ ತನ್ನ ಶರೀರ ಎಂಬ ದೃಷ್ಟಿಯು ನಿಗೂಢವಾಗಿ ಅಡಗಿದ್ದರೂ ಅದನ್ನು ತೊಡೆದುಹಾಕುತ್ತಾನೆ. ಸಂದೇಹದಿಂದ ಗ್ರಹಣಗೊಳ್ಳುವಂತಹ ಮನಸ್ಸುಳ್ಳವನಾಗಿ, ಸಂದೇಹದಿಂದ ಕೂಡಿರದೆ ಬಾಳುತ್ತಾನೆ.89 ಹುಟ್ಟಿಬಂದಂತಹ ಸಂದೇಹದಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರು ವಂತಹುದನ್ನು ಅವನು ತಿಳಿದಿದ್ದಾನೆ. ಆದ್ದರಿಂದ ಅವನಲ್ಲಿ ಆ ಸಂದೇಹವು ನಿಗೂಢವಾಗಿ ಅಡಗಿದ್ದರೂ ಅದನ್ನು ತೊಡೆದುಹಾಕುತ್ತಾನೆ. ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಗ್ರಹಣಗೊಳ್ಳದಂತಹ ಮನಸ್ಸುಳ್ಳವನಾಗಿ ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಗ್ರಹಣಗೊಳ್ಳದಂತಹ ಮನಸ್ಸುಳವನಗಿ, ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಕೂಡಿರದೆ ಬಾಳುತ್ತಾನೆ. ಹುಟ್ಟಿಬಂದಂತಹ ಕಂದಾಚಾರ ಮತ್ತು ಮೂಢನಂಬಿಕೆಯಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿದ್ದಾನೆ. ಆದ್ದರಿಂದ ಅವನಲ್ಲಿ ಆ ಕಂದಾಚಾರ ಮತ್ತು ಮೂಢನಂಬಿಕೆಯು ನಿಗೂಢವಾಗಿ ಅಡಗಿದ್ದರೂ ಅದನ್ನು ತೊಡೆದುಹಾಕುತ್ತಾನೆ. ಕಾಮರಾಗದಿಂದ ಗ್ರಹಣಗೊಳ್ಳದಂತಹ ಮನಸ್ಸುಳ್ಳವನಾಗಿ, ಕಾಮರಾಗದಿಂದ ಕೂಡಿರದೆ ಬಾಳುತ್ತಾನೆ. ಹುಟ್ಟಿಬಂದಂತಹ ಕಾಮರಾಗದಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು, ಅವನು ತಿಳಿದಿದ್ದಾನೆ. ಆದ್ದರಿಂದ ಅವನಲ್ಲಿ ಆ ಕಾಮರಾಗವು ನಿಗೂಢವಾಗಿ ಅಡಗಿದ್ದರೂ ಅದನ್ನು ತೊಡೆದುಹಾಕುತ್ತಾನೆ. ಹಗೆತನದಿಂದ ಗ್ರಹಣಗೊಳ್ಳದಂತಹ ಮನಸ್ಸುಳ್ಳವನಾಗಿ, ಹಗೆತನದಿಂದ ಕೂಡಿರದೆ ಬಾಳುತ್ತಾನೆ. ಹುಟ್ಟಿಬಂದಂತಹ ಹಗೆತನದಿಂದ ಬಿಡುಗಡೆ ಹೊಂದುವಂತಹ ಯಥಾರ್ಥವಾಗಿರುವಂತಹುದನ್ನು ಅವನು ತಿಳಿದಿದ್ದಾನೆ. ಆದ್ದರಿಂದ ಅವನಲ್ಲಿ ಆ ಹಗೆತನವು ನಿಗೂಢವಾಗಿ ಅಡಗಿದ್ದರೂ ಅದನ್ನು ತೊಡೆದುಹಾಕುತ್ತಾನೆ.</p>
    <p><a class='ref sc' id='sc11'>SC 11</a><a class='ref cscd' id='cscd11'>CSCD 11</a>4. ಆನಂದ, ಯಾವ ಸರಿದಾರಿಯು ಅಥವಾ ಸಕ್ರಮ ನಡತೆಯು ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವುದೋ ಮತ್ತು ಕೆಳಹಂತಕ್ಕೆ ಒಯ್ಯುವ ಆ ಐದು ಸಂಕೋಲೆಗಳನ್ನು ತಿಳಿಯಬಹುದು ಅಥವಾ ನೋಡಬಹುದು ಅಥವಾ ತೊಡೆದು ಹಾಕಬಹುದು ಹೀಗೆ ಆ ಸರಿದಾರಿ, ಆ ಸಕ್ರಮ ನಡತೆಯಿಂದಾಗಿ ಸಾಧಿಸಲಾಗದಿದ್ದರೆ ಇಂತಹ ಸ್ಥಿತಿ ಒದಗಿಬರುವುದಿಲ್ಲ. ಅದು ಹೇಗೆಂದರೆ, ಆನಂದ, ಒಂದು ದೊಡ್ಡದಾದ ದೃಢವಾದ ಮತ್ತು ಗಟ್ಟಿ ದಿಂಡುಳ್ಳ ಮರದ, ತೊಗಟೆ ಕಡಿದು ತೆಗೆಯದೆ, ಮೃದು ಭಾಗವನ್ನು ಕಡಿದು ತೆಗೆಯದೆ, ಗಟ್ಟಿ ದಿಂಡನ್ನು ಕಡಿದು ತೆಗೆಯಲು ಸಾಧ್ಯವಾಗುವುದಿಲ್ಲ. ಹಾಗೆಯೇ ಅಂತಹ ಸ್ಥಿತಿ ಒದಗಿಬರುವುದಿಲ್ಲ. ಅದೇರೀತಿಯಾಗಿ, ಆನಂದ, ಯಾವ ಸರಿದಾರಿಯು ಅಥವಾ ಸಕ್ರಮ ನಡತೆಯು ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವುದೋ ಮತ್ತು ಕೆಳಹಂತಕ್ಕೆ ಒಯ್ಯುವ ಆ ಐದು ಸಂಕೋಲೆಗಳನ್ನು ತಿಳಿಯಬಹುದು ಅಥವಾ ನೋಡಬಹುದು. ಹೀಗೆ ಆ ಸರಿದಾರಿ, ಆ ಸಕ್ರಮ ನಡತೆಯಿಂದಾಗಿ ಸಾಧಿಸಲಾಗದಿದ್ದರೆ - ಇಂತಹ ಸ್ಥಿತಿ ಒದಗಿಬರುವುದಿಲ್ಲ.</p>
    <p><a class='ref sc' id='sc12'>SC 12</a><a class='ref cscd' id='cscd12'>CSCD 12</a>ಆನಂದ, ಯಾವ ಸರಿದಾರಿಯು ಅಥವಾ ಸಕ್ರಮ ನಡತೆಯು ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವುದೋ ಮತ್ತು ಕೆಳಹಂತಕ್ಕೆ ಒಯ್ಯುವ ಆ ಐದು ಸಂಕೋಲೆಗಳನ್ನು ತಿಳಿಯಬಹುದು, ಅಥವಾ ನೋಡಬಹುದು ಅಥವಾ ತೊಡೆದುಹಾಕಬಹುದು, ಹೀಗೆ ಆ ಸರಿದಾರಿ, ಆ ಸಕ್ರಮ ನಡತೆಯಿಂದಾಗಿ ಸಾಧಿಸಿದ್ದೇ ಆದರೆ ಈ ಸ್ಥಿತಿಯು ಒದಗಿಬರುವುದು. ಅದು ಹೇಗೆಂದರೆ, ಆನಂದ, ಒಂದು ದೊಡ್ಡದಾದ, ದೃಢವಾದ ಮತ್ತು ಗಟ್ಟಿ ದಿಂಡುಳ್ಳ ಮರದ, ತೊಗಟೆ ಕಡಿದು ತೆಗೆದು, ಮೃದುಭಾಗವನ್ನು ಕಡಿದು ತೆಗೆದು, ಗಟ್ಟಿ ದಿಂಡನ್ನು ಕಡಿದು ತೆಗೆಯಲು ಸಾಧ್ಯ- ಹಾಗೆಯೇ ಆ ಸ್ಥಿತಿಯು ಒದಗಿಬರುವುದು. ಅದೇರೀತಿಯಾಗಿ ಆನಂದ, ಯಾವ ಸರಿದಾರಿಯು ಅಥವಾ ಸಕ್ರಮ ನಡತೆಯು ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವುದೋ ಮತ್ತು ಕೆಳಹಂತಕ್ಕೆ ಒಯ್ಯುವ ಆ ಐದು ಸಂಕೋಲೆಗಳನ್ನು ತಿಳಿಯಬಹುದು, ಅಥವ ನೋಡಬಹುದು ಅಥವಾ ತೊಡೆದುಹಾಕಬಹುದು. ಹೀಗೆ ಆ ಸರಿದಾರಿ, ಆ ಸಕ್ರಮ ನಡತೆಯಿಂದಾಗಿ ಸಾಧಿಸಿದ್ದೇ ಆದರೆ- ಈ ಸ್ಥಿತಿಯು ಒದಗಿಬರುವುದು. ಅದು ಹೇಗೆಂದರೆ, ಆನಂದ, ಗಂಗಾ ನದಿಯು ನೀರಿನಿಂದ ತುಂಬಿ ಉಕ್ಕಿ ಹರಿಯುವಾಗ, ಕಾಗೆಯೂ ಕುಡಿಯ ಬಹುದಾಗಿರುವಾಗ ಅಂತಹ ಸಮಯದಲ್ಲಿ ಒಬ್ಬ ಬಲವಿಲ್ಲದ ಮನಷ್ಯನು ಬರಬಹುದು. ನಾನು ಈ ಗಂಗಾನದಿಯ ಈ ದಡದಿಂದ ನೀರಿನಲ್ಲಿ ಈಜಿಕೊಂಡು, ಸೆಳೆತವನ್ನು ಸೀಳಿಕೊಂಡು, ಸುರಕ್ಷಿತವಾಗಿ ಆ ದಡವನ್ನು ಸೇರುವವನಾಗುತ್ತೇನೆ ಎಂದು. ಆದರೆ ನಿಜಕ್ಕೂ ಆತನು ಗಂಗಾನದಿಯ ಈ ದಡದಿಂದ ನೀರಿನಲ್ಲಿ ಈಜಿಕೊಂಡು, ಸೆಳೆತವನ್ನು ಸೀಳಿಕೊಂಡು, ಸುರಕ್ಷಿತವಾಗಿ ಆ ದಡವನ್ನು ಸೇರಲಾರ. ಅದೇರೀತಿಯಲ್ಲಿ, ಆನಂದ, ಯಾವ ಮನಸ್ಸು ತನ್ನ ಶರೀರ ಎಂಬ ದೃಷ್ಟಿಯನ್ನು, ನಿರೋಧ ಮಾಡುವ ಧರ್ಮವನ್ನು ಉಪದೇಶ ಮಾಡಿದ ಹಾಗೆ ತೊಡಗುವುದಿಲ್ಲ, ಅದರಲ್ಲಿ ಆನಂದಿಸುವುದಿಲ್ಲ, ಸಂತೃಪ್ತಿ ಪಡೆಯುವುದಿಲ್ಲ. ಹಾಗಾಗಿ ಆತನು ಬಿಡುಗಡೆ ಹೊಂದುವುದಿಲ್ಲ. ಅದು ಹೇಗೆಂದರೆ ಆ ಬಲಹೀನನಾದ ಮನುಷ್ಯನ ರೀತಿಯಲ್ಲಿಯೇ ಕೂಡ ಇದನ್ನು ತಿಳಿಯತಕ್ಕದ್ದು. ಆನಂದ, ಅದೆಂದರೆ, ಗಂಗಾನದಿಯು ನೀರಿನಿಂದ ತುಂಬಿ ಉಕ್ಕಿಹರಿಯುವಾಗ, ಕಾಗೆಯೂ ಕುಡಿಯಬಹುದಾಗಿರುವಾಗ, ಅಂತಹ ಸಮಯದಲ್ಲಿ ಒಬ್ಬ ಶಕ್ತಿಶಾಲಿ ಮನುಷ್ಯನು ಬರಬಹುದು- ನಾನು ಈ ಗಂಗಾನದಿಯ ಈ ದಡದಿಂದ ನೀರಿನಲ್ಲಿ ಈಜಿಕೊಂಡು, ಸೆಳೆತವನ್ನು ಸೀಳಿಕೊಂಡು, ಸುರಕ್ಷಿತವಾಗಿ ಆ ದಡವನ್ನು ಸೇರುವವನಾಗುತ್ತೇನೆ ಎಂದು; ಆದರೆ ನಿಜಕ್ಕೂ ಆತನು ಗಂಗಾನದಿಯ ಈ ದಡದಿಂದ ನೀರಿನಲ್ಲಿ ಈಜಿಕೊಂಡು, ಸೆಳೆತವನ್ನು ಸೀಳಿಕೊಂಡು, ಸುರಕ್ಷಿತವಾಗಿ ಆ ದಡವನ್ನು ಸೇರುವನು. ಅದೇರೀತಿಯಲ್ಲಿ, ಆನಂದ, ಯಾರ ಮನಸ್ಸು ತನ್ನ ಶರೀರ ಎಂಬ ದೃಷ್ಟಿಯನ್ನು ನಿರೋಧ ಮಾಡುವ ಧರ್ಮವನ್ನು ಉಪದೇಶ ಮಾಡಿದ ಹಾಗೆ ತೊಡಗುವುದೋ, ಅದರಲ್ಲಿಯೇ ಆನಂದಿಸುವುದೋ, ಸಂತೃಪ್ತಿ ಪಡೆಯುವುದೋ ಹಾಗಾಗಿ ಆತನು ಬಿಡುಗಡೆ ಹೊಂದುವನು. ಅದು ಹೇಗೆಂದರೆ ಆ ಶಕ್ತಿಶಾಲಿ ಮನುಷ್ಯನ ರೀತಿಯಲ್ಲಿಯೇ ಕೂಡ ಇದನ್ನು ತಿಳಿಯತಕ್ಕದ್ದು.</p>
    <p><a class='ref sc' id='sc13'>SC 13</a><a class='ref cscd' id='cscd13'>CSCD 13</a>5. ಆನಂದ, ಯಾವುದದು ಆ ಸರಿದಾರಿ ಅಥವಾ ಯಾವುದು ಆ ಸಕ್ರಮ ನಡತೆ, ಕೆಳಹಂತಕ್ಕೆ ಒಯ್ಯುವ ಆ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು? ಆನಂದ, ಇಲ್ಲಿ ಒಬ್ಬ ಭಿಕ್ಷುವು ಅಂಟಿಕೊಳ್ಳುವಿಕೆಯಿಂದ ದೂರಸರಿದು, ಅಕುಶಲವಾದ ಧರ್ಮ ವಿಷಯಗಳನ್ನು ತೊಡೆದುಹಾಕಿ, ಎಲ್ಲರೀತಿಯ ಶರೀರದಿಂದುಂಟಾಗಬಹುದಾದ ಕೆಟ್ಟ ನಡವಳಿಕೆಗಳನ್ನು ಆಗದಿರುವಂತೆ ಮಾಡಿ, ಕಾಮವನ್ನು ದಾಟಿದವನಾಗಿ, ಅಕುಶಲ ಧರ್ಮವನ್ನು ದಾಟಿದವನಾಗಿ, ಸವಿತರ್ಕನಾಗಿ, ಸವಿಚಾರನಾಗಿ, ಏಕಾಂತದಿಂದ ಹುಟ್ಟಿದ ಆನಂದ ಮತ್ತು ಸುಖದಿಂದ ಕೂಡಿದ ಸಮಾಧಿಯ ಮೊದಲ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆತನು ಹಾಗಿದ್ದು, ಯಾವುಯಾವುದು ಆಕಾರದಲ್ಲಿ ಅಡಕ ವಾಗಿರುವಂತಹುದೋ, ಅನುಭವದಲ್ಲಿ ಅಡಕವಾಗಿರುವಂತಹುದೋ, ಗ್ರಹಿಸುವಿಕೆಯಲ್ಲಿ ಅಡಕವಾಗಿರುವಂತಹುದೋ, ಮನೋನಿಮರ್ಾಣಗಳಲ್ಲಿ ಅಡಕವಾಗಿರುವಂತಹುದೋ, ಅರಿವಿನಲ್ಲಿ ಅಡಕವಾಗಿರುವಂತಹುದೋ ಆ ಎಲ್ಲಾ ಧರ್ಮ ವಿಷಯಗಳು ಅನಿತ್ಯವಾದವುಗಳು,90 ದುಃಖದಿಂದ ಕೂಡಿರುವಂತಹವುಗಳು. ರೋಗದಿಂದ ಕೂಡಿರುವಂತಹವು, ವ್ರಣವಾಗುವಂತಹವು, ಚೂಪಾದ ತುದಿವುಳ್ಳಂತಹವು, ದುರದೃಷ್ಟಕರವಾದಂತಹವು, ಬಾಧೆ ತರುವಂತಹವು, ಬೇರೆಯಾಗಿ ಉಳಿಯುವಂತಹವು, ಜೀರ್ಣವಾಗುವಂತಹವು, ಶೂನ್ಯವಾಗಿರುವಂತಹವು, ಆತ್ಮವೆಂಬುದಿಲ್ಲದಂತಹವು ಎಂಬುದಾಗಿ ಆತನು ಅರಿತುಕೊಂಡು ತಿಳಿದವನಾಗುತ್ತಾನೆ. ಆತನು ಈ ಧರ್ಮ ವಿಷಯಗಳಿಂದ ಮನಸ್ಸನ್ನು ತಿರುಗಿಸಿ ದೂರ ಮಾಡುತ್ತಾನೆ. ಹೀಗೆ ಆತನು ಈ ಧರ್ಮ ವಿಷಯಗಳಿಂದ ಮನಸ್ಸನ್ನು ತಿರುಗಿಸಿದ ಮೇಲೆ, ಮರಣದ ಮೂಲತತ್ವದ ಮೇಲೆ ಮನಸ್ಸನ್ನು ಕೇಂದ್ರೀಕರಿಸಿಕೊಂಡವನಾಗಿ, ಈ ರೀತಿಯಾಗಿ ಚಿಂತಿಸುತ್ತಾನೆ- ಇದೇ ನಿಜವಾದದ್ದು, ಇದೇ ಉತ್ಕೃಷ್ಟವಾದದ್ದು. ಅದೆಂದರೆ ಎಲ್ಲಾ ಮನೋನಿಮರ್ಾಣಗಳನ್ನು ನಿಲ್ಲಿಸಿದಂತಾಗಿ, ಎಲ್ಲಾ ತೊಂದರೆ ಉಂಟುಮಾಡುವ ಅಂಟಿಕೊಳ್ಳುವಿಕೆಯನ್ನು ತೊರೆದಂತಾಗಿ, ತೃಷ್ಣೆಯನ್ನು ನಾಶಮಾಡಿ ರಾಗವಿಲ್ಲದಂತಾಗಿ, ನಿರೋಧ ಮಾಡಿದಂತಾಗಿ, ನಿಬ್ಬಾನವು ಇದೇ ಎಂದು. ಆತನು ಆ ಸ್ಥಿತಿಯಲ್ಲಿ ಉಳಿದು ಆಸವಗಳನ್ನು ನಾಶಮಾಡಲು ಸಾಧ್ಯವಾಗುವುದು. ಒಂದುವೇಳೆ ಆತನಿಗೆ ಆಸವಗಳನ್ನು ನಾಶಮಾಡಲು ಸಾಧ್ಯವಾಗದಿದ್ದರೆ, ಧರ್ಮದಲ್ಲಿ ಆತನಿಗಿರುವ ಶ್ರದ್ಧೆ ನಂಬಿಕೆಯಿಂದಾಗಿ, ಧರ್ಮದಲ್ಲಿ ಆತನು ಪಡೆಯುವ ಆನಂದದಿಂದಾಗಿ, ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ಪೂರ್ಣವಾಗಿ ತೊಡೆದುಹಾಕಿದುದರಿಂದಾಗಿ, ತನ್ನಷ್ಟಕ್ಕೆ ತಾನೇ ಹುಟ್ಟುವಂತಹವನಾಗುತ್ತಾನೆ. ಆ ಸ್ಥಿತಿಯಲ್ಲಿಯೇ ನಿಬ್ಬಾನವನ್ನು ಪಡೆಯುವವನಾಗುತ್ತಾನೆ, ಹಾಗೂ ಆ ಲೋಕದಿಂದ ಮತ್ತೆ ಹಿಂದಿರುಗಿ ಬಾರದಂತಹವನಾಗುತ್ತಾನೆ. ಆನಂದ, ಇದುವೆಯೇ, ಸರಿದಾರಿಯು, ಇದುವೆಯೇ ಸಕ್ರಮ ನಡತೆಯು, ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು.</p>
    <p><a class='ref sc' id='sc14'>SC 14</a><a class='ref cscd' id='cscd14'>CSCD 14</a>ಅಲ್ಲದೆ, ಮತ್ತೆ ಆನಂದ, ಒಬ್ಬ ಭಿಕ್ಷುವು ವಿತರ್ಕ, ವಿಚಾರಗಳನ್ನು ಉಪಶಮನಗೊಳಿಸಿ, ಪುನರುಚ್ಚರಿಸಿ... ಸಮಾಧಿಯ ಎರಡನೆಯ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ... ಪುನರುಚ್ಚರಿಸಿ... ಸಮಾಧಿಯ ಮೂರನೆಯ ಹಂತವನ್ನು... ಪುನರುಚ್ಚರಿಸಿ... ಸಮಾಧಿಯ ನಾಲ್ಕನೆಯ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆತನು ಹಾಗಿದ್ದು, ಯಾವುಯಾವುದು ಆಕಾರದಲ್ಲಿ ಅಡಕವಗಿರುವಂತಹುದೋ, ಅನುಭವದಲ್ಲಿ ಅಡಕವಾಗಿರುವಂತಹುದೋ, ಗ್ರಹಿಸುವಿಕೆಯಲ್ಲಿ ಅಡಕವಾಗಿರುವಂತಹುದೋ, ಮನೋನಿಮರ್ಾಣಗಳಲ್ಲಿ ಅಡಕವಾಗಿರುವಂತಹುದೋ, ಅರಿವಿನಲ್ಲಿ ಅಡಕವಾಗಿರುವಂತಹುದೋ... ಪುನರುಚ್ಚರಿಸಿ... ಹಾಗೂ ಆ ಲೋಕದಿಂದ ಮತ್ತೆ ಹಿಂದಿರುಗಿ ಬಾರದಂತಹವನಾಗುತ್ತಾನೆ. ಆನಂದ, ಇದುವೆಯೇ ಸರಿದಾರಿಯು, ಇದುವೆಯೇ ಸಕ್ರಮ ನಡತೆಯು ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು.</p>
    <p><a class='ref sc' id='sc15'>SC 15</a><a class='ref cscd' id='cscd15'>CSCD 15</a>ಅಲ್ಲದೆ ಮತ್ತೆ, ಆನಂದ, ಒಬ್ಬ ಭಿಕ್ಷುವು ರೂಪದ ಗುರುತಿಸುವಿಕೆಯನ್ನು ಅತಿಕ್ರಮಿಸಿ, ರೂಪ ಸಂಘಟನೆಯ ಗುರುತಿಸುವಿಕೆಯನ್ನು ಅಸ್ತಂಗಮಿಸಿ, ನಾನಾವಿಧದ ಗುರುತಿಸುವಿಕೆಗಳನ್ನು ಆಲೋಚಿಸದೆ, ಅನಂತ ಆಕಾಶವೆಂದು ಅಕಾಸಾನಞ್ಞಾಯತನ ಸ್ಥಿತಿ ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆತನು ಹಾಗಿದ್ದು, ಯಾವು ಯಾವುದು ಅನುಭವದಲ್ಲಿ ಅಡಕವಾಗಿರುವಂತಹುದೋ, ಗ್ರಹಿಸುವಿಕೆಯಲ್ಲಿ ಅಡಕವಾಗಿರುವಂತಹುದೋ, ಮನೋನಿಮರ್ಾಣಗಳಲ್ಲಿ ಅಡಕವಾಗಿರುವಂತಹುದೋ, ಅರಿವಿನಲ್ಲಿ ಅಡಕವಾಗಿರುವಂತಹುದೋ... ಪುನರುಚ್ಚರಿಸಿ... ಹಾಗೂ ಆ ಲೋಕದಿಂದ ಮತ್ತೆ ಹಿಂದಿರುಗಿ ಬಾರದಂತಹವನಾಗುತ್ತಾನೆ. ಆನಂದ, ಇದುವೆಯೇ ಸರಿದಾರಿಯು, ಇದುವೆಯೇ ಸಕ್ರಮನಡತೆಯು, ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು.</p>
    <p><a class='ref sc' id='sc16'>SC 16</a><a class='ref cscd' id='cscd16'>CSCD 16</a>ಅಲ್ಲದೆ ಮತ್ತೆ, ಆನಂದ, ಒಬ್ಬ ಭಿಕ್ಷುವು ಅಕಾಸಾನಞ್ಞಾಯತನ ಸ್ಥಿತಿಯನ್ನು ಪೂರ್ಣವಾಗಿ ಅತಿಕ್ರಮಿಸಿ, ಅನಂತ ವಿಞ್ಞಾಣವೆಂದು ವಿಞ್ಞಾಣಞ್ಚಾಯತನ ಸ್ಥಿತಿ ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆತನು ಹಾಗಿದ್ದು, ಯಾವುಯಾವುದು ಅನುಭವದಲ್ಲಿ ಅಡಕವಾಗಿರುವಂತಹುದೋ, ಗ್ರಹಿಸುವಿಕೆಯಲ್ಲಿ ಅಡಕವಾಗಿರುವಂತಹುದೋ, ಮನೋ ನಿಮರ್ಾಣಗಳಲ್ಲಿ ಅಡಕವಾಗಿರುವಂತಹುದೋ, ಅರಿವಿನಲ್ಲಿ ಅಡಕವಾಗಿರುವಂತಹುದೋ... ಪುನರುಚ್ಚರಿಸಿ... ಹಾಗೂ ಈ ಲೋಕದಿಂದ ಮತ್ತೆ ಹಿಂದಿರುಗಿ ಬಾರದಂತಹವನಾಗುತ್ತಾನೆ. ಆನಂದ, ಇದುವೆಯೇ ಸರಿದಾರಿಯು, ಇದುವೆಯೇ ಸಕ್ರಮನಡತೆಯು, ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು.</p>
    <p><a class='ref sc' id='sc17'>SC 17</a><a class='ref cscd' id='cscd17'>CSCD 17</a>ಅಲ್ಲದೆ ಮತ್ತೆ ಆನಂದ, ಒಬ್ಬ ಭಿಕ್ಷುವು ವಿಞ್ಞಾಣಞ್ಚಾಯತನ ಸ್ಥಿತಿ ಪೂರ್ಣವಾಗಿ ಅತಿಕ್ರಮಿಸಿ, ಏನೂ ಇಲ್ಲ ಎಂದು ಅಕಿಞ್ಚಾಯತನ ಸ್ಥಿತಿ ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಆತನು ಹಾಗಿದ್ದು, ಯಾವು ಯಾವುದು ಅನುಭವದಲ್ಲಿ ಅಡಕವಾಗಿರುವಂತಹುದೋ, ಗ್ರಹಿಸುವಿಕೆಯಲ್ಲಿ ಅಡಕವಾಗಿರುವಂತಹುದೋ, ಮನೋನಿಮರ್ಾಣಗಳಲ್ಲಿ ಅಡಕವಾಗಿರುವಂತಹುದೋ, ಅರಿವಿನಲ್ಲಿ ಅಡಕವಾಗಿರುವಂತಹುದೋ... ಪುನರುಚ್ಚರಿಸಿ... ಹಾಗೂ ಆ ಲೋಕದಿಂದ ಮತ್ತೆ ಹಿಂದಿರುಗಿ ಬಾರದಂತಹವನಾಗುತ್ತಾನೆ. ಆನಂದ, ಇದುವೆಯೇ ಸರಿದಾರಿಯು, ಇದುವೆಯೇ ಸಕ್ರಮನಡತೆಯು, ಕೆಳಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು ಎಂದು.</p>
    <h2>6. ಮನಸ್ಸಿನ ವಿಮುಕ್ತ ಪ್ರಜ್ಞೆಯ ವಿಮುಕ್ತಿ</h2>
    <p><a class='ref sc' id='sc18'>SC 18</a><a class='ref cscd' id='cscd18'>CSCD 18</a>6. ಭಂತೇ, ಹಾಗಾದರೆ, ಇದುವೆಯೇ ಆ ಸರಿದಾರಿ, ಇದುವೆಯೇ ಆ ಸಕ್ರಮ ನಡತೆ ಕೆಳಗಿನ ಹಂತಕ್ಕೆ ಒಯ್ಯುವ ಐದು ಸಂಕೋಲೆಗಳನ್ನು ತೊಡೆದುಹಾಕುವಂತಹುದು ಆಗಿರುವಾಗ, ಕೆಲವು ಭಿಕ್ಷುಗಳು ಮನಸ್ಸಿನ ವಿಮುಕ್ತಿಯನ್ನು ಪಡೆದಂತಹವರಾಗಿರುವರು ಮತ್ತೆ ಕೆಲವು ಭಿಕ್ಷುಗಳು ಪ್ರಜ್ಞೆ ವಿಮುಕ್ತಿಯನ್ನು ಪಡೆದಂತಹವರಾಗಿರುವರು, ಇದು ಹೇಗೆ? ಎಂದು.</p>
    <p><a class='ref sc' id='sc19'>SC 19</a><a class='ref cscd' id='cscd19'>CSCD 19</a>ಆನಂದ, ಇದಕ್ಕೆ ನಾನು ಹೇಳುವುದೇನೆಂದರೆ, ಅವರವರುಗಳ ಇಂದ್ರಿಯ ಸಾಧ್ಯಾಸಾಧ್ಯತೆಗಳನ್ನು ಅವಲಂಬಿಸಿದೆ ಎಂದು.</p>
    <p><a class='ref sc' id='sc20'>SC 20</a><a class='ref cscd' id='cscd20'>CSCD 20</a>ಭಗವಾನರು ಹೀಗೆ ನುಡಿದರು. ಆಯುಷ್ಮಂತ ಆನಂದರು ಸಂತೋಷಗೊಂಡವರಾಗಿ ಭಗವಾನರ ನುಡಿಗಳಿಗೆ ಅಭಿವಾದಿಸಿದರು ಎಂದು.</p>
    <h2>ಇಲ್ಲಿಗೆ ಮಹಾಮಾಲುಕ್ಯ ಸುತ್ತ ಮುಗಿಯಿತು </h2>

    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>