 <!DOCTYPE html> 
<html> 
<head> 
<meta charset='UTF-8'> 
<meta name='author' content='Ufuk Çakmakçı'> 
<title></title> 
</head> 
<body>  

<article id='an10.62' lang='tr'> 

<header> 

<h1>10.62. Arzular</h1> 

</header> 

<p>"İzdeşler! Varoluşun sürekliliğine duyulan arzunun belirgin bir başlangıç noktasının olmadığı söylenir; bunun öncesinde varoluşun sürekliliğine duyulan arzu yoktu, bundan sonra ortaya çıktı denemez. Yine de varoluşun sürekliliğine duyulan arzunun belirli bir koşulunun olduğu açıktır.</p>

<p>Size söylüyorum ki varoluşun sürekliliğine duyulan arzunun bir besini vardır, besinsiz asla var olamaz. Peki varoluşun sürekliliğine duyulan arzunun besini nedir? 'Bu besin cehalettir.' demelisiniz. Size söylüyorum ki cehaletin de besini vardır ve besinsiz var olamaz. 'Bu besin beş engeldir.' demelisiniz. Size söylüyorum ki beş engelin de besini vardır ve bunlar besinsiz var olamaz. Peki beş engelin besini nedir? 'Bu besin üç tür yanlış eylemdir.' demelisiniz. Size söylüyorum ki üç tür yanlış eylemin de besini vardır ve bunlar besinsiz var olamaz. Peki üç tür yanlış eylemin besini nedir? 'Bu besin duyu kapılarının korunmamasıdır.' demelisiniz. Peki duyu kapılarının korunmamasının besini nedir? 'Bu besin farkındalık ve durumsal farkındalık eksikliğidir.' demelisiniz. Peki durumsal farkındalık ve farkındalık eksikliğinin besini nedir? 'Bu besin dikkatin bilgece kullanılmamasıdır.' demelisiniz. Peki dikkatin bilgece kullanılmamasının besini nedir? 'Bu besin inanç eksikliğidir.' demelisiniz. Peki inanç eksikliğinin besini nedir? 'Bu besin doğru olmayan bir öğretiyi dinlemektir.' demelisiniz. Peki doğru olmayan bir öğretiyi dinlemenin besini nedir? 'Bu besin erdem ve bilgelikten uzak insanlarla bir arada olmaktır.' demelisiniz.</p>

<p>İzdeşler, erdem ve bilgelikten uzak insanlarla bir arada olunduğunda doğru olmayan bir öğreti dinlenir. Doğru olmayan bir öğreti dinlendiğinde inanç gelişmez. İnanç gelişmediğinde dikkat bilgece kullanılamaz. Dikkat bilgece kullanılmadığında farkındalık ve durumsal farkındalık eksikliği doğar. Farkındalık ve durumsal farkındalık eksikliğinde duyu kapıları korunamaz. Duyu kapıları korunmadığında üç tür yanlış eylem ortaya çıkar. Üç tür yanlış eylem ortaya çıktığında beş engel oluşur. Beş engel oluştuğunda cehalet doğar. Cehalet doğduğunda varoluşun sürekliliğine duyulan arzu ortaya çıkar. İşte bu, varoluşun sürekliliğine duyulan arzunun yakıtıdır ve bu şekilde varoluşun sürekliliğine duyulan arzunun koşulları oluşur.</p>

<p>Tıpkı tanrıların dağların yüksek tepelerine yağmuru büyük damlalar halinde yağdırması ve tepeleri şimşeklerle dövmesi gibi. Sırtlardan aşağı akan su, dağdaki derin yarıkları ve dereciklerin kanallarını doldurur. Dağdaki derin yarıklar ve dereciklerin kanalları suyla dolduğunda küçük gölleri doldurur. Küçük göller suyla dolduğunda büyük gölleri doldurur. Büyük göller suyla dolduğunda küçük nehirleri doldurur, küçük nehirler büyük nehirleri doldurur. Büyük nehirler dolduğunda büyük okyanusları doldurur. İşte okyanusların besini budur ve böylece dolarlar.</p>

<p>Benzer şekilde erdem ve bilgelikten uzak insanlarla bir arada olunduğunda doğru olmayan bir öğreti dinlenir. Doğru olmayan bir öğreti dinlendiğinde inanç gelişmez. İnanç gelişmediğinde dikkat bilgece kullanılamaz. Dikkat bilgece kullanılmadığında farkındalık ve durumsal farkındalık eksikliği doğar. Farkındalık ve durumsal farkındalık eksikliğinde duyu kapıları korunamaz. Duyu kapıları korunmadığında üç tür yanlış eylem ortaya çıkar. Üç tür yanlış eylem ortaya çıktığında beş engel oluşur. Beş engel koşulu oradaysa cehalet doğar. Cehaletin koşulu oluşmuşsa varoluşun sürekliliğine duyulan arzunun koşulları oluşmuştur. İşte varoluşun sürekliliğine duyulan arzunun besini budur, bu koşul bu şekilde tamamlanır.</p>

<p>Şimdi size bildiriyorum ki bilgelik yoluyla özgürleşmenin de bir besini vardır. Bilgelik yoluyla özgürleşmek besinsiz asla mümkün değildir. Peki bilgelik yoluyla özgürleşmenin besini nedir? 'Aydınlanmanın yedi etkeni.' Size söylüyorum ki aydınlanmanın yedi etkeninin de besini vardır, bunlar asla besinsiz değildir. Peki bu besin nedir? 'Farkındalığın dört uygulaması.' Peki farkındalığın dört uygulamasının besini nedir? 'Üç tür doğru eylem.' Peki üç tür doğru eylemin besini nedir? 'Duyuların korunması.' Peki duyuların korunmasının besini nedir? 'Farkındalık ve durumsal farkındalık.' Peki farkındalık ve durumsal farkındalığın besini nedir? 'Dikkatin bilgece kullanımı.' Peki dikkatin bilgece kullanımının besini nedir? 'İnanç.' Peki inancın besini nedir? 'Doğru öğretiyi dinlemek.' Peki doğru öğretiyi dinlemenin besini nedir? 'Erdemli ve bilge insanlarla bir arada olmak.'</p>

<p>Böylece erdemli ve bilge insanlarla bir arada olunduğunda doğru öğreti dinlenir. Doğru öğreti dinlendiğinde inanç gelişir. İnanç geliştiğinde dikkat bilgece kullanılabilir. Dikkat bilgece kullanıldığında farkındalık ve durumsal farkındalık ortaya çıkar. Farkındalık ve durumsal farkındalık ortaya çıktığında duyu kapıları korunur. Duyu kapıları korunduğunda üç tür doğru eylem gerçekleşir. Üç tür doğru eylem gerçekleştiğinde farkındalığın dört uygulaması ortaya çıkar. Farkındalığın dört uygulaması ortaya çıktığında aydınlanmanın yedi etkeni doğar. Aydınlanmanın yedi etkeni tamamlandığında bilgelik yoluyla özgürleşme tamamlanır. İşte bu bilgelik yoluyla özgürleşmenin besinidir ve bu şekilde koşulları tamamlanır.</p>

<p>Tıpkı tanrıların dağların yüksek tepelerine yağmuru büyük damlalar halinde yağdırması ve tepeleri şimşeklerle dövmesi gibi. Sırtlardan aşağı akan su dağdaki derin yarıkları ve dereciklerin kanallarını doldurur. Dağdaki derin yarıklar ve dereciklerin kanalları suyla dolduğunda onlar küçük gölleri doldurur. Küçük göller suyla dolduğunda büyük gölleri doldurur… küçük nehirleri…büyük nehirleri. Büyük nehirler dolduğunda okyanusları doldurur. İşte okyanusların besini budur ve böylece dolarlar. Benzer şekilde erdemli ve bilge insanlarla bir arada olduğunda doğru öğreti duyulur. Doğru öğreti duyulduğunda inanç faktörü gelişir. İnanç geliştiğinde dikkat bilgece kullanılabilir. Dikkat bilgece kullanıldığında farkındalık ve durumsal farkındalık ortaya çıkar. Farkındalık ve durumsal farkındalık ortaya çıktığında duyu kapıları korunur. Duyu kapıları korunduğunda üç tür doğru eylem gerçekleşir. Üç tür doğru eylem gerçekleştiğinde farkındalığın dört uygulaması ortaya çıkar. Farkındalığın dört uygulaması ortaya çıktığında aydınlanmanın yedi etkeni doğar. Aydınlanmanın yedi etkeni tamamlandığında bilgelik yoluyla özgürleşme tamamlanır. İşte bu bilgelik yoluyla özgürleşmenin besinidir ve bu şekilde koşulları tamamlanır."</p>
<footer> 

<p lang='en'>Translated by: <span class='author'>Ufuk Çakmakçı</span></p> 

<p lang='en'>Publication year: <span class='publication-date'>2024</span></p> 

<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p> 

<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p> 

<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p> 

 

<p>Çeviri: <span class='author'>Ufuk Çakmakçı</span></p> 

<p>Yayınlama yılı: <span class='publication-date'>2024</span></p> 

<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p> 

<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p> 

<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p> 

<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p> 

</footer> 
</article> 
</body>
</html>