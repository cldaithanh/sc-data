 <!DOCTYPE html> 
<html> 
<head> 
<meta charset='UTF-8'> 
<meta name='author' content='Ufuk Çakmakçı'> 
<title></title> 
</head> 
<body>  

<article id='an4.14' lang='tr'> 

<header> 

<h1>4.14. Dizginleme (Dört Çaba)</h1> 

</header> 

<p>"İzdeşler! Dört çaba vardır. Hangi dört? Dizginleme, bırakma, geliştirme ve koruma çabası.</p>

<p>Peki izdeşler, dizginleme çabası nedir? Bir izdeş bir görüntüyle <span class='add'>(göz ile)</span> temas ettiğinde bu görüntünün özellikleri ve detaylarında kaybolmaz. Görme duyusu dizginlenmezse açgözlülük ve şiddet gibi ehil olmayan kötü nitelikler baskın hale gelecektir. Bu sebeple izdeşler dizginleme pratiği yaparlar, görme duyusunu korurlar ve dizginlemeyi başarırlar.</p>

<p>Kulaklarıyla bir ses duyduklarında… Burunlarıyla bir koku aldıklarında… Dilleriyle bir tat aldıklarında… Bedenlerinde dokunma hissi oluştuğunda… Zihinlerinde bir düşünce ile temas ettiklerinde bunun özellikleri ve detaylarında kaybolmazlar. Düşünme duyusu dizginlenmezse açgözlülük ve şiddet gibi ehil olmayan kötü nitelikler baskın hale gelecektir. Bu sebeple izdeşler dizginleme pratiği yaparlar, <span class='add'>(düşünme organı olan)</span> zihni korurlar ve dizginlemeyi başarırlar. İşte bu, dizginleme çabası olarak adlandırılır.</p>

<p>Peki izdeşler, bırakma çabası nedir? Bırakma çabası bir izdeşin doğmuş olan arzu dolu, art niyetli ya da zarar veren bir düşünceyi tolere etmemesi, bırakması, ondan kurtulması, onu ortadan kaldırması ve yok etmesidir. Herhangi bir kötü, ehil olmayan hali tolere etmezler, bırakırlar, ortadan kaldırır ve yok ederler. İşte bu, bırakma çabası olarak adlandırılır.</p>

<p>Peki izdeşler, geliştirme çabası nedir? Geliştirme çabası bir izdeşin aydınlanma faktörleri olan farkındalık, doğru değerlendirme, enerji, neşe, huzur, konsantrasyon ve tarafsızlığı geliştirmesidir. Bu faktörler çekiniklik <span class='add'>(viveka)</span>, sönükleşme ve tutkusuzlaşma <span class='add'>(virāga)</span>, sonlanma <span class='add'>(nirodha)</span> temellerine dayanır ve bunların meyvesi bırakmadır <span class='add'>(patinissagga)</span>. İşte bu, geliştirme çabası olarak adlandırılır.</p>

<p>Peki izdeşler, koruma çabası nedir? Koruma çabası bir izdeşin kıpırtısız konsantrasyonun temeli olan bir meditasyon objesini aklında tutması, korumasıdır: bir iskelet, solucanlarla dolu bir ceset, morarmış bir ceset, ortadan ayrılmış bir ceset ya da şişmiş bir ceset. İşte bu, koruma çabası olarak adlandırılır.</p>

<p>İşte bunlar dört çabadır.</p>

<blockquote class='gatha'>Dizginleme, bırakma,<br>

Geliştirme ve koruma:<br>

Bu dört çaba Güneş'in akrabası tarafından öğretilir.<br>

Bu dört çabayı şevkle uygulayan herhangi bir izdeş<br>

Izdırabı sonlandırır."</blockquote>

<footer> 

<p lang='en'>Translated by: <span class='author'>Ufuk Çakmakçı</span></p> 

<p lang='en'>Publication year: <span class='publication-date'>2024</span></p> 

<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p> 

<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p> 

<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p> 

 

<p>Çeviri: <span class='author'>Ufuk Çakmakçı</span></p> 

<p>Yayınlama yılı: <span class='publication-date'>2024</span></p> 

<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p> 

<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p> 

<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p> 

<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p> 

</footer> 
</article> 
</body>
</html>