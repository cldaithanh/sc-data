 <!DOCTYPE html> 
<html> 
<head> 
<meta charset='UTF-8'> 
<meta name='author' content='Ufuk Çakmakçı'> 
<title></title> 
</head> 
<body>  

<article id='an4.37' lang='tr'> 

<header> 

<h1>4.37. Geri Düşmemek</h1> 

</header> 

<p>"İzdeşler! Dört nitelikle donanan bir izdeş artık asla geri düşemez, tam ve mutlak özgürlüğün kıyısındadır. Hangi dört?</p>

<p>Bir izdeş erdemlidir, duyu kapılarını korur, beslenmede ılımlıdır ve kendini uyanık kalmaya adar.</p>

<p>Peki bir izdeş nasıl erdemle donanır? Bir izdeş erdem geliştirir, tapınak kuralları uyarınca kendini dizginler, eylemlerini doğru hale getirir, uygun yerlerde bulunup doğru şekilde davranır. Prensipleri içselleştirir ve bunlara bağlı yaşar, en küçük hatadaki tehlikeyi görebilir. İşte bu şekilde bir izdeş erdemle donanır.</p>

<p>Peki bir izdeş duyu kapılarını nasıl korur? Bir izdeş bir görüntüyle <span class='add'>(göz ile)</span> temas ettiğinde bu görüntünün özellikleri ve detaylarında kaybolmaz. Görme duyusu dizginlenmezse açgözlülük ve şiddet gibi ehil olmayan kötü nitelikler baskın hale gelecektir. Bu sebeple izdeşler dizginleme pratiği yaparlar, görme duyusunu korurlar ve onu dizginlemeyi başarırlar. Kulaklarıyla bir ses duyduklarında… Burunlarıyla bir koku aldıklarında… Dilleriyle bir tat aldıklarında… Bedenlerinde dokunma hissi oluştuğunda… Zihinlerinde bir düşünce ile temas ettiklerinde bunun özellikleri ve detaylarında kaybolmazlar. Düşünme duyusu dizginlenmezse açgözlülük ve şiddet gibi ehil olmayan kötü nitelikler baskın hale gelecektir. Bu sebeple izdeşler dizginleme pratiği yaparlar, <span class='add'>(düşünme organı olan)</span> zihni korurlar ve onu dizginlemeyi başarırlar. İşte bu şekilde bir izdeş duyu kapılarını korur.</p>

<p>Peki bir izdeş beslenmede ılımlı hale nasıl gelir? Bir izdeş yemeyi doğru bir şekilde değerlendirir: 'Eğlenme, zevk alma, güzelleştirme veya cazibe arayışından uzak sadece bu bedeni korumak, bedene zarar vermemek ve kutsal yaşamı sürdürebilmek için besleneceğim. Bu şekilde geçmişten miras kalan rahatsızlıkları ortadan kaldıracağım ve yeni rahatsızlık yaratmayacağım. Böylece kimse tarafından suçlanmadan ve huzur içerisinde yaşayacağım.' İşte bir izdeş bu şekilde beslenmede ılımlı hale gelir.</p>

<p>Peki bir izdeş kendini uyanık kalmaya nasıl adar? Bir izdeş gün boyunca hem oturarak hem de yürüyerek meditasyonda kalır, zihnini engellerden arındırır. Gecenin ilk bölümünde <span class='add'>(günbatımı-22:00 arasında)</span> hem oturarak hem de yürüyerek meditasyonda kalır, zihnini arındırır. Gecenin ikinci bölümünde <span class='add'>(22:00-04:00 arasında)</span> aslan pozisyonunda sağ tarafının üzerine yatar, bir ayağını diğerinin üzerine yerleştirir. Hatırlamayı ve durumsal farkındalığı öne taşır ve uyanır uyanmaz kalkmaya odaklıdır. Uyandığında gecenin son bölümünde <span class='add'>(04:00-şafak vakti)</span> hem oturarak hem de yürüyerek meditasyonda kalır, zihnini arındırır. İşte bu şekilde bir izdeş uyanık kalmaya adanır.</p>

<p>İşte bu dört nitelikle donandığında bir izdeş artık asla geri düşemez, tam ve mutlak özgürlüğün kıyısındadır.</p>

<blockquote class='gatha'><p>Erdemle donanan,<br>

Duyu kapılarını koruyan,<br>

Ilımlı beslenen ve<br>

Uyanık kalmaya adanmış</p>

<p>Bir izdeş şevk dolu bir enerjiyle böyle yaşar.<br>

Gece ve gündüz yorulmadan<br>

Ehil nitelikler geliştirir.<br>

Prangalardan özgürleşeceği sığınağa varır.</p>

İhmalden korkan,<br>

Özenli olmayı seven bir izdeş<br>

Asla geri düşemez,<br>

Tam ve mutlak özgürlüğün kıyısındadır."</blockquote>

<footer> 

<p lang='en'>Translated by: <span class='author'>Ufuk Çakmakçı</span></p> 

<p lang='en'>Publication year: <span class='publication-date'>2024</span></p> 

<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p> 

<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p> 

<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p> 

 

<p>Çeviri: <span class='author'>Ufuk Çakmakçı</span></p> 

<p>Yayınlama yılı: <span class='publication-date'>2024</span></p> 

<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p> 

<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p> 

<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p> 

<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p> 

</footer> 
</article> 
</body>
</html>