<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='an4.49' lang='tr'>
<header>
<h1>4.49. Çarpıtmalar</h1>
</header>
<p>“İzdeşler! Algı, düşünce ve görüşlerde dört tür çarpıtma vardır.
Hangi dört?</p>
<blockquote>Geçici olanı kalıcı kabul etmek.<br>
Izdırabı mutluluk kabul etmek.<br>
Ben olmayanı ben kabul etmek.<br>
Saf ve güzel olmayanı saf ve güzel kabul etmek.</blockquote>
<p>İşte bunlar algı, düşünce ve görüş çarpıtmalarıdır.</p>
<p>Bu dördü ise algı, düşünce ve görüş çarpıtması değildir. Hangi
dört?</p>
<blockquote>Geçici olanı geçici kabul etmek.<br>
Izdırabı ızdırap kabul etmek.<br>
Ben olmayanı ben olmayan olarak kabul etmek.<br>
Saf ve güzel olmayanı saf ve güzel olmayan olarak kabul
etmek.</blockquote>
<p>İşte bunlar algı, düşünce ve görüş çarpıtmaları değildir.</p>
<blockquote>Geçici olanı kalıcı algılayanlar,<br>
Izdırabı mutluluk algılayanlar,<br>
Ben olmayanı ben algılayanlar ve<br>
Güzel olmayanı güzel algılayanlar<br>
Yanlış görüşleri sebebiyle mahvolur,<br>
Dengelerini ve akıllarını yitirirler.</blockquote>
<blockquote>Mara’nın tuzağına yakalanırlar.<br>
Bu tuzaktan kaçacak bir sığınak bulamazlar.<br>
Bilinçli varlıklar sürekli yeniden doğum ve ölüm sebebiyle<br>
Samsara’da boyutlar arasında göçe tabi olurlar.</blockquote>
<blockquote>Ancak ne zaman parlak ışıklarıyla Budhalar ortaya
çıkarsa<br>
Bu işaretleri takip ederek<br>
Izdırabı sonlandıran<br>
Öğretiyi açıklarlar.</blockquote>
<blockquote>Bilge kişiler bu öğretiyi duyduğunda<br>
Zihinlerini geri kazanırlar.<br>
Geçiciliği geçicilik,<br>
Izdırabı ızdırap,<br>
Ben olmayanı ben olmayan,<br>
Güzel olmayanı güzel olmayan olarak görürler.<br>
Doğru görüşü benimseyerek<br>
Tüm ızdırabın ötesine geçerler.”</blockquote>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
