 <!DOCTYPE html> 
<html> 
<head> 
<meta charset='UTF-8'> 
<meta name='author' content='Ufuk Çakmakçı'> 
<title></title> 
</head> 
<body>  

<article id='an3.102' lang='tr'> 

<header> 

<h1>3.102. Temeller</h1> 

</header> 

<p>"İzdeşler! Yüksek zihne adanmış bir izdeş şu üç temel üzerine dengeli bir şekilde odaklanmalıdır: samādhi temeli, çaba temeli ve tarafsızlık temeli.</p>

<p>Yüksek zihne adanmış bir izdeş yalnızca samādhi temeline odaklanırsa zihninin tembelliğe meyletmesi muhtemeldir.</p>

<p>Yalnızca çaba temeline odaklanırsa zihninin huzursuzluğa meyletmesi muhtemeldir.</p>

<p>Yalnızca tarafsızlık temeline odaklanırsa zihninin kusurlarını sona erdirecek şekilde samādhiye dalamaması muhtemeldir.</p>

<p>Fakat yüksek zihne adanmış bir izdeş zaman zaman samādhinin temeline, zaman zaman çabanın temeline, zaman zaman da tarafsızlığın temeline odaklandığında zihni kırılgan değil esnek, işlenebilir ve ışıltılı hale gelir ve kusurların sonlanması için doğru bir şekilde samādhiye ulaşmış olur.</p>

<p>Bu tıpkı bir kuyumcunun ya da çırağının ocağı hazırlaması, beheri ateşlemesi, maşayla bir miktar altın alıp behere koyması gibidir. Zaman zaman onu körükleyip ısıtırlar, zaman zaman üzerine su serpip serinletirler ve zaman zaman sadece onu izlerler. Yalnızca körükleselerdi altın muhtemelen kavrulurdu. Yalnızca üzerine su serpselerdi altın muhtemelen soğurdu. Yalnızca izleselerdi altın muhtemelen düzgün bir şekilde işlenebilir hale gelemezdi. Ancak kuyumcu altını zaman zaman körüklediğinde, zaman zaman üzerine su serptiğinde ve zaman zaman onu izlediğinde altın kırılgan değil esnek, işlenebilir ve parlak hale gelir, işlenmeye hazır olur. O zaman kuyumcu bilezik, küpe, kolye ya da çelenk gibi istediği her türlü takıyı başarıyla yaratabilir. Benzer şekilde yüksek zihne adanmış bir izdeş bu üç temelle dengeli bir şekilde ilgilenmelidir: samādhi temeli, çaba temeli ve tarafsızlık temeli.</p>

<p>Yüksek zihne adanmış bir izdeş zaman zaman samādhinin temeline, zaman zaman çabanın temeline, zaman zaman da tarafsızlığın temeline odaklandığında zihni kırılgan değil esnek, işlenebilir ve ışıltılı hale gelir ve kusurların sonlanması için doğru bir şekilde samādhiye ulaşmış olur. Onlar her durumda zihinlerini yönlendirdikleri her şeyi içgörü kullanarak kavrama yetisine sahip olurlar.</p>

<p>İstediklerini gerçekleştirirler: 'Psişik gücün birçok çeşidini kullanabileyim…''Saf ve insanüstü bir duyma becerisi ile yakın ya da uzak, insani ve tanrısal her türlü sesi duyabileyim.' 'Geçmiş yaşamların pek çok türünü hatırlayayım.' 'Saf ve insanüstü bir görme becerisi ile bilinçli varlıkların ölümünü ve yeniden doğumunu görebileyim.' 'Bu yaşamda kalbin kusursuz özgürleşmesine ve bilgelik yoluyla özgürleşmeye ulaşabileyim ve kusurların sona ermesi sonucu ulaştığım içgörüyle bunun farkındalığıyla yaşayabileyim'. Her durumda istediklerini gerçekleştirme yeteneğine sahiptirler."</p>

<footer> 

<p lang='en'>Translated by: <span class='author'>Ufuk Çakmakçı</span></p> 

<p lang='en'>Publication year: <span class='publication-date'>2024</span></p> 

<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p> 

<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p> 

<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p> 

 

<p>Çeviri: <span class='author'>Ufuk Çakmakçı</span></p> 

<p>Yayınlama yılı: <span class='publication-date'>2024</span></p> 

<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p> 

<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p> 

<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p> 

<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p> 

</footer> 
</article> 
</body>
</html>