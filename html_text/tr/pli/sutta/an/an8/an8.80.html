<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='an8.80' lang='tr'>
<header>
<h1>8.80 Tembellik ve Enerjinin Temelleri</h1>
</header>
<p>“İzdeşler! Tembelliğin sekiz sebebi vardır. Hangi sekiz?</p>
<p>İlk olarak bir münzevinin yapması gereken işler vardır. Bu
münzevi şöyle düşünür: ‘Yapmam gereken işler var ama bunu yaparken
bedenim yorulacak, en iyisi yatıp dinleneyim.’ Yatıp dinlenir ve
henüz elde edilmemiş olanı elde etmek, ulaşılmamış olana ulaşmak,
gerçekleştirilmemiş olanı gerçekleştirmek için enerji yaratmaz.
İşte bu, tembelliğin ilk nedenidir.</p>
<p>Ayrıca bir münzevi biraz iş yapmıştır. Şöyle düşünür: ‘Biraz iş
yaptım, çalışırken bedenim yoruldu, yatıp dinlensem iyi olur.’
Yatıp dinlenir ve henüz elde edilmemiş olanı elde etmek, henüz
ulaşılmamış olana ulaşmak ve henüz gerçekleştirilmemiş olanı
gerçekleştirmek için enerji yaratmaz. İşte bu, tembelliğin ikinci
nedenidir.</p>
<p>Ayrıca bir münzevinin bir yolculuğa çıkması gerekir. Şöyle
düşünür: ‘Bir yolculuğa çıkmam gerekiyor ama yürürken bedenim
yorulacak, yatıp dinlenmek iyi olur.’ Yatıp dinlenir ve henüz elde
edilmemiş olanı elde etmek, henüz ulaşılmamış olana ulaşmak ve
henüz gerçekleştirilmemiş olanı gerçekleştirmek için enerji
yaratmaz. İşte bu, tembelliğin üçüncü nedenidir.</p>
<p>Ayrıca bir münzevi bir yolculuk yapmıştır. Şöyle düşünür: ‘Bir
yolculuk yaptım ama yürürken bedenim yoruldu, yatıp dinlenmek iyi
olur.’ Yatıp dinlenir ve henüz elde edilmemiş olanı elde etmek,
henüz ulaşılmamış olana ulaşmak ve henüz gerçekleştirilmemiş olanı
gerçekleştirmek için enerji yaratmaz. İşte bu, tembelliğin dördüncü
nedenidir.</p>
<p>Ayrıca bir münzevi sadaka toplamak için dolaşmış ancak istediği
kadar farklı tadı olan yiyecekle karnını doyuramamıştır. Şöyle
düşünür: ‘Sadaka toplamak için dolaştım ama istediğim kadar
lezzetli ya da tatsız yemek yiyemedim. Bedenim yorgun ve çalışacak
durumda değil. Biraz yatıp dinlenmek iyi olur.’ Yatıp dinlenir ve
henüz elde edilmemiş olanı elde etmek, henüz ulaşılmamış olana
ulaşmak ve henüz gerçekleştirilmemiş olanı gerçekleştirmek için
enerji yaratmaz. İşte bu, tembelliğin beşinci nedenidir.</p>
<p>Ayrıca bir münzevi sadaka toplamak için dolaşmış ve istediği
kadar farklı tadı olan yiyecekle karnını doyurmuştur. Şöyle
düşünür: ‘Sadaka toplamak için dolaştım ve istediğim kadar lezzetli
ya da tatsız yemek yedim. Bedenim ağırlaştı ve çalışacak durumda
değil, sanki aşırı miktarda fasulye yemiş gibiyim. Biraz yatıp
dinlenmek iyi olur.’ Yatıp dinlenir ve henüz elde edilmemiş olanı
elde etmek, henüz ulaşılmamış olana ulaşmak ve henüz
gerçekleştirilmemiş olanı gerçekleştirmek için enerji yaratmaz.
İşte bu, tembelliğin altıncı nedenidir.</p>
<p>Ayrıca bir münzevi kendini biraz hasta hisseder. Şöyle düşünür:
‘Kendimi biraz hasta hissediyorum, yatıp dinlenmek bana iyi
gelecektir, yatıp dinlensem iyi olur.’ Yatıp dinlenir ve henüz elde
edilmemiş olanı elde etmek, henüz ulaşılmamış olana ulaşmak ve
henüz gerçekleştirilmemiş olanı gerçekleştirmek için enerji
yaratmaz. İşte bu, tembelliğin yedinci nedenidir.</p>
<p>Ayrıca bir münzevi hastalıktan yeni kalkmıştır. Şöyle düşünür:
‘Hastalıktan yeni kalktım. Bedenim zayıf ve çalışmak için hazır
değil. Yatıp dinlensem iyi olur.’ Yatıp dinlenir ve henüz elde
edilmemiş olanı elde etmek, henüz ulaşılmamış olana ulaşmak ve
henüz gerçekleştirilmemiş olanı gerçekleştirmek için enerji
yaratmaz. İşte bu, tembelliğin sekizinci nedenidir.</p>
<p>İşte bunlar tembelliğin sekiz sebebidir.</p>
<p>Enerjiyi uyandırmanın sekiz yolu vardır. Hangi sekiz?</p>
<p>İlk olarak bir münzevinin yapması gereken işler vardır. Bu
münzevi şöyle düşünür: ‘Yapmam gereken işler var. İş yaparken
Budhaların talimatlarına odaklanmak kolay değil. Henüz elde
edilmemiş olanı elde etmek, ulaşılmamış olana ulaşmak,
gerçekleştirilmemiş olanı gerçekleştirmek için önceden enerji
yaratmam iyi olur.’ Elde edilmemiş olanı elde etmek, ulaşılmamış
olana ulaşmak, gerçekleştirilmemiş olanı gerçekleştirmek için
enerji yaratır. İşte bu, enerjiyi uyandırmanın ilk yoludur.</p>
<p>Ayrıca bir münzevi biraz iş yapmıştır. Bu münzevi şöyle düşünür:
‘Biraz iş yaptım. İş yaparken Budhaların talimatlarınına
odaklanamadım. Henüz elde edilmemiş olanı elde etmek, ulaşılmamış
olana ulaşmak, gerçekleştirilmemiş olanı gerçekleştirmek için şimdi
enerjiyi harekete geçirsem iyi olur.’ Elde edilmemiş olanı elde
etmek, ulaşılmamış olana ulaşmak, gerçekleştirilmemiş olanı
gerçekleştirmek için enerji yaratır. İşte bu, enerjiyi uyandırmanın
ikinci yoludur.</p>
<p>Ayrıca bir münzevinin bir yolculuğa çıkması gerekir. Şöyle
düşünür: ‘Bir yolculuğa çıkmam gerekiyor ama yürürken Budhaların
talimatlarınına odaklanmak kolay değil. Henüz elde edilmemiş olanı
elde etmek, ulaşılmamış olana ulaşmak, gerçekleştirilmemiş olanı
gerçekleştirmek için önceden enerji yaratmam iyi olur.’ Elde
edilmemiş olanı elde etmek, ulaşılmamış olana ulaşmak,
gerçekleştirilmemiş olanı gerçekleştirmek için enerji yaratır. İşte
bu, enerjiyi uyandırmanın üçüncü yoludur.</p>
<p>Ayrıca bir münzevi bir yolculuk yapmıştır. Şöyle düşünür: ‘Bir
yolculuk yaptım ama yürürken Budhaların talimatlarına
odaklanamadım. Henüz elde edilmemiş olanı elde etmek, ulaşılmamış
olana ulaşmak, gerçekleştirilmemiş olanı gerçekleştirmek için şimdi
enerjiyi harekete geçirsem iyi olur.’ Elde edilmemiş olanı elde
etmek, ulaşılmamış olana ulaşmak, gerçekleştirilmemiş olanı
gerçekleştirmek için enerji yaratır. İşte bu, enerjiyi uyandırmanın
dördüncü yoludur.</p>
<p>Ayrıca bir münzevi sadaka toplamak için dolaşmış ancak istediği
kadar farklı tadı olan yiyecekle karnını doyuramamıştır. Şöyle
düşünür: ‘Sadaka toplamak için dolaştım ama istediğim kadar
lezzetli ya da tatsız yemek yiyemedim. Bedenim hafif ve çalışmak
için uygun durumda. Henüz elde edilmemiş olanı elde etmek,
ulaşılmamış olana ulaşmak, gerçekleştirilmemiş olanı
gerçekleştirmek için şimdi enerji yaratmam iyi olur.’ Elde
edilmemiş olanı elde etmek, ulaşılmamış olana ulaşmak,
gerçekleştirilmemiş olanı gerçekleştirmek için enerji yaratır. İşte
bu, enerjiyi uyandırmanın beşinci yoludur.</p>
<p>Ayrıca bir münzevi sadaka toplamak için dolaşmış ve istediği
kadar farklı tadı olan yiyecekle karnını doyurmuştur. Şöyle
düşünür: ‘Sadaka toplamak için dolaştım ve istediğim kadar lezzetli
ya da tatsız yemek yedim. Bedenim güçlü ve çalışmak için hazır.
Henüz elde edilmemiş olanı elde etmek, ulaşılmamış olana ulaşmak,
gerçekleştirilmemiş olanı gerçekleştirmek için şimdi enerjiyi
harekete geçirsem iyi olur.’ Elde edilmemiş olanı elde etmek,
ulaşılmamış olana ulaşmak, gerçekleştirilmemiş olanı
gerçekleştirmek için enerji yaratır. İşte bu, enerjiyi uyandırmanın
altıncı yoludur.</p>
<p>Ayrıca bir münzevi kendini biraz hasta hisseder. Şöyle düşünür:
‘Kendimi biraz hasta hissediyorum. Muhtemelen bu hastalık daha da
kötüleşecektir. Henüz elde edilmemiş olanı elde etmek, ulaşılmamış
olana ulaşmak, gerçekleştirilmemiş olanı gerçekleştirmek için şimdi
energy yaratmam iyi olur.’ Elde edilmemiş olanı elde etmek,
ulaşılmamış olana ulaşmak, gerçekleştirilmemiş olanı
gerçekleştirmek için enerji yaratır. İşte bu, enerjiyi uyandırmanın
yedinci yoludur.</p>
<p>Ayrıca bir münzevi hastalıktan yeni kalkmıştır. Şöyle düşünür:
‘Hastalıktan yeni kalktım. Hastalığın geri gelmesi mümkün. Henüz
elde edilmemiş olanı elde etmek, ulaşılmamış olana ulaşmak,
gerçekleştirilmemiş olanı gerçekleştirmek için şimdi enerjiyi
harekete geçirsem iyi olur.’ Elde edilmemiş olanı elde etmek,
ulaşılmamış olana ulaşmak, gerçekleştirilmemiş olanı
gerçekleştirmek için enerji yaratır. İşte bu, enerjiyi uyandırmanın
sekizinci yoludur.</p>
<p>İşte bunlar enerjiyi uyandırmanın sekiz yoludur.”</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
