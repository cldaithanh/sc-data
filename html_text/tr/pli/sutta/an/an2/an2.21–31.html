<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='an2.21–31' lang='tr'>
<header>
<h1>2.21–31 Aptallar Üzerine</h1>
</header>
<h2>21</h2>
<p>“İzdeşler! İki tür aptal vardır. Hangi iki?</p>
<p>Kendi hatasını hata olarak görmeyen kişi ve hata yapan birinin
itirafını gerektiği gibi kabul etmeyen kişi. Bu iki kişi
aptaldır.</p>
<p>İki tür bilge kişi vardır. Hangi iki?</p>
<p>Kendi hatasını hata olarak gören kişi ve hata yapan birinin
itirafını gerektiği gibi kabul eden kişi. İşte bu iki kişi
bilgedir.”</p>
<p><br></p>
<h2>22</h2>
<p>“İzdeşler! Bu iki kişi Mutlak Aydınlanmaya Ulaşmış Kişi’yi
yanlış tanıtır. Hangi iki?</p>
<p>Art niyetle dolu olup bunu gizleyen kişi ve hatalı inanç
geliştirmiş kişi.</p>
<p>İşte bu iki kişi Mutlak Aydınlanmaya Ulaşmış Kişi’yi yanlış
tanıtır.”</p>
<p><br></p>
<h2>23</h2>
<p>“İzdeşler! Bu iki kişi Mutlak Aydınlanmaya Ulaşmış Kişi’yi
yanlış tanıtır. Hangi iki?</p>
<p>Mutlak Aydınlanmaya Ulaşmış Kişi tarafından söylenmemiş olanı
onun tarafından söylenmiş gibi anlatan kişi ve Mutlak Aydınlanmaya
Ulaşmış Kişi tarafından söylenmiş olanı onun tarafından söylenmemiş
gibi anlatan kişi.</p>
<p>Bu iki kişi Mutlak Aydınlanmaya Ulaşmış Kişi’yi yanlış tanıtmaz.
Hangi iki?</p>
<p>Mutlak Aydınlanmaya Ulaşmış Kişi tarafından söylenmemiş olanı
onun tarafından söylenmemiş olarak anlatan kişi ve Mutlak
Aydınlanmaya Ulaşmış Kişi tarafından söylenmiş olanı onun
tarafından söylenmiş olarak anlatan kişi.</p>
<p>İşte bu iki kişi Mutlak Aydınlanmaya Ulaşmış Kişi’yi yanlış
tanıtmaz.”</p>
<p><br></p>
<h2>24</h2>
<p>“İzdeşler! Bu iki kişi Mutlak Aydınlanmaya Ulaşmış Kişi’yi
yanlış tanıtır. Hangi iki?</p>
<p>Açıklamaya ihtiyaç duyan bir öğretiyi anlamı açık bir öğreti
gibi anlatan kişi ve anlamı açık olan bir öğretiyi açıklamaya
ihtiyaç duyan bir öğreti gibi anlatan kişi.</p>
<p>İşte bu iki kişi Mutlak Aydınlanmaya Ulaşmış Kişi’yi yanlış
tanıtır.”</p>
<p><br></p>
<h2>25</h2>
<p>“İzdeşler! Bu iki kişi Mutlak Aydınlanmaya Ulaşmış Kişi’yi
yanlış tanıtmaz. Hangi iki?</p>
<p>Açıklamaya ihtiyaç duyan bir öğretiyi açıklamaya ihtiyaç duyan
bir öğreti olarak anlatan kişi ve anlamı açık olan bir öğretiyi
açıklamaya ihtiyaç duymayan bir öğreti olarak anlatan kişi.</p>
<p>İşte bu iki kişi Mutlak Aydınlanmaya Ulaşmış Kişi’yi yanlış
tanıtmaz.”</p>
<p><br></p>
<h2>26</h2>
<p>“İzdeşler! Yanlışlarınızı gizlediğinizde sizi şu iki son bekler:
cehennem ya da hayvan boyutu.</p>
<p>Yanlışlarınızı gizlemediğinizde sizi şu iki son bekler: tanrı ya
da insan boyutu.”</p>
<h2>27</h2>
<p>“İzdeşler! Yanlış anlayışa sahipseniz sizi şu iki son bekler:
cehennem ya da hayvan boyutu.”</p>
<p><br></p>
<h2>28</h2>
<p>“İzdeşler! Doğru anlayışa sahipseniz sizi şu iki son bekler:
tanrı ya da insan boyutu.”</p>
<p><br></p>
<h2>29</h2>
<p>“Erdem geliştirmemiş kişiyi bekleyen iki yer vardır: cehennem ve
hayvan boyutu.</p>
<p>Erdemle donanmış bir kişiyi bekleyen iki yer vardır: tanrı ve
insan boyutu.”</p>
<p><br></p>
<h2>30</h2>
<p>“İzdeşler! Issız doğada ve ormanda ikamet etmek için iki sebep
görüyorum. Hangi iki?</p>
<p>Kişinin şimdiki zamanda mutlu bir yaşama ulaşması ve diğer
insanlar için şefkat geliştirmesi.</p>
<p>Issız doğada ve ormanda ikamet etmek için iki sebep
görüyorum.”</p>
<p><br></p>
<h2>31</h2>
<p>“Şu iki nitelik özgürleşmeyi mümkün kılar.</p>
<p>Hangi iki?</p>
<p>Huzur ve berrak görüş.</p>
<p>Peki huzur geliştirmenin faydası nedir? Zihin gelişir.Peki
zihnin gelişmesinin faydası nedir? Açgözlülük sonlanır.</p>
<p>Peki berrak görüşe ulaşmanın faydası nedir? Bilgelik gelişir.
Peki bilgelik geliştirmenin faydası nedir? Cehalet sonlanır.</p>
<p>Açgözlülüğe bulanmış bir zihin özgür olamaz; cehaletin
prangasında bilgelik gelişemez.</p>
<p>İşte bu sebeple kalbin özgürlüğü açgözlülüğün solup gitmesiyle,
bilgelikle gelen özgürlük ise cehaletin solup gitmesiyle
gelişir.”</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
