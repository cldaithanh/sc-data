<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn12.15' lang='tr'>
<header>
<h1>12.15. Kaccānagotta</h1>
</header>
<p>Duydum ki Kutlu Kişi bir seferinde Sāvatthī yakınlarında Jeta
Korusu'nda Anāthapiṇḍika'nın manastırında konaklıyordu. Bu sırada
Saygıdeğer Kaccānagotta Kutlu Kişi'ye yaklaştı ve önünde saygıyla
eğilip selam verdikten sonra yanına oturdu. Oturduktan sonra Kutlu
Kişi'ye "Doğru anlayış, doğru anlayış." dedi. "Ne ölçüde doğru
anlayıştan bahsedilebilir Efendim?"</p>
<p>"Kaccāna! Bu dünya genel olarak varlık ve yokluk olarak
adlandırılan karşıtlık üzerine kuruludur. Kişi olguların doğuşunu
olduğu haliyle doğru bir şekilde anladığında 'yokluk' bu kişiye
görünmez. Kişi olguların sonlanmasını olduğu haliyle doğru bir
şekilde anladığında 'varlık' bu kişiye görünmez.</p>
<p>Kaccāna! Bu dünya çekicilik, tutunma ve inançların esareti
altındadır. Bu çekiciliğin, zihinsel tutunmaların ve dogmatik
inançların peşinden gitmeyenler onlara yapışmaz ve şöyle düşünmez:
'Bu benim.' Herhangi bir şüpheye ve tereddüte yer vermeden doğan
her neyse bunun ızdırap olduğunu ve sonlanan her neyse bunun
ızdırap olduğunu bilir. Bu bilgi kendi deneyiminden doğar, başka
bir kaynağa dayanmaz. İşte Kaccāna, bu, doğru anlayıştır.</p>
<p>'Her şey vardır.' diye düşünmek aşırılıktır. 'Hiçbir şey
yoktur.' diye düşünmek aşırılıktır. Tathāgata bu iki aşırılıktan da
uzak durarak Orta Yol'u öğretir:</p>
<p>Cehalete koşullu olarak kurgular doğar.</p>
<p>Kurgulara koşullu olarak bilinç doğar.</p>
<p>Bilince koşullu olarak isim ve form doğar.</p>
<p>İsim ve forma koşullu olarak altı duyu alanı doğar.</p>
<p>Altı duyu alanına koşullu olarak temas doğar.</p>
<p>Temasa koşullu olarak his doğar.</p>
<p>Hisse koşullu olarak arzu doğar.</p>
<p>Arzuya koşullu olarak tutunma doğar.</p>
<p>Tutunmaya koşullu olarak varoluşun sürekliliği doğar.</p>
<p>Varoluşun sürekliliğine koşullu olarak yeniden doğum ortaya
çıkar.</p>
<p>Yeniden doğuma koşullu olarak yaşlanma ve ölüm, üzüntü ve keder,
acı, ızdırap ve tüm ızdırap çarkı doğar.</p>
<p>Cehaletin sonlanmasıyla kurgular sonlanır.</p>
<p>Kurguların sonlanmasıyla bilinç sonlanır.</p>
<p>Bilincin sonlanmasıyla isim ve form sonlanır.</p>
<p>İsim ve formun sonlanmasıyla altı duyu alanı sonlanır.</p>
<p>Altı duyu alanının sonlanmasıyla temas sonlanır.</p>
<p>Temasın sonlanmasıyla his sonlanır.</p>
<p>Hissin sonlanmasıyla arzu sonlanır.</p>
<p>Arzunun sonlanmasıyla tutunma sonlanır.</p>
<p>Tutunmanın sonlanmasıyla varoluşun sürekliliği sonlanır.</p>
<p>Varoluşun sürekliliğinin sonlanmasıyla yeniden doğum
sonlanır.</p>
<p>Doğumun sonlanmasıyla yaşlanma ve ölüm, üzüntü ve keder, acı,
ızdırap ve tüm ızdırap çarkı sonlanır."</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
