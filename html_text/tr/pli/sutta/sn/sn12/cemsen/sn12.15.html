<!DOCTYPE html>
<html>
<head>
<meta charset='UTF-8'>
<meta name='author' content='Cem Şen'>
<title></title>
</head>
<body>
<article id='sn12.15' lang='tr'>
<header>
<h1>12.15. Kaccānagotta</h1>
</header>
<p>Duydum ki Kutlu Kişi bir seferinde Sāvatthī yakınlarında Jeta
Korusu’nda Anāthapiṇḍika’nın manastırında konaklıyordu. Bu sırada
Saygıdeğer Kaccānagotta Kutlu Kişi’ye yaklaştı ve yere eğilip selam
verdikten sonra yanına oturdu. Oturduktan sonra Kutlu Kişi’ye
“Doğru anlayış, doğru anlayış.” dedi. “Ne ölçüde doğru anlayıştan
bahsedilebilir Efendim?”</p>
<p>“Kaccāna! Bu dünya genel olarak varlık ve yokluk olarak
adlandırılan karşıtlık üzerine kuruludur. Kişi olguların doğuşunu
olduğu haliyle doğru bir şekilde anladığında ‘yokluk’ bu kişiye
görünmez. Kişi olguların sonlanmasını olduğu haliyle doğru bir
şekilde anladığında ‘varlık’ bu kişiye görünmez.</p>
<p>“Kaccāna! Bu dünya çekicilik, tutunma ve önyargıların esareti
altındadır. Bu çekiciliğin, zihinsel tutunmaların ve dogmatik
önyargıların peşinden gitmeyenler onlara yapışmaz ve şöyle
düşünmez: ‘Bu benim.’ Herhangi bir şüpheye ve tereddüde yer
vermeden doğan her neyse bunun ızdırap olduğunu ve sonlanan her
neyse bunun ızdırap olduğunu bilir. Bu bilgi kendi deneyiminden
doğar, başka bir kaynağa dayanmaz. İşte Kaccāna, bu doğru
anlayıştır.</p>
<p>“‘Her şey vardır.’ diye düşünmek aşırılıktır. ‘Hiçbir şey
yoktur.’ diye düşünmek aşırılıktır. Tathāgata bu iki aşırılıktan da
uzak durarak orta yolu öğretir:</p>
<p>“Bir ön koşul olarak cehaletten karma doğar.<br>
“Bir ön koşul olarak karmadan bilinç doğar.<br>
“Bir ön koşul olarak bilinçten madde ve zihin doğar.<br>
“Bir ön koşul olarak madde ve zihinden altı duyu organı doğar.<br>
“Bir ön koşul olarak altı duyu organından temas doğar.<br>
“Bir ön koşul olarak temastan his doğar.<br>
“Bir ön koşul olarak histen arzu doğar.<br>
“Bir ön koşul olarak arzudan tutunma doğar.<br>
“Bir ön koşul olarak tutunmadan varoluş doğar.<br>
“Bir ön koşul olarak varoluştan doğum doğar.<br>
“Bir ön koşul olarak doğumdan yaşlanma ve ölüm, üzüntü ve keder,
acı, ızdırap ve tüm ızdırap çarkı doğar.</p>
<p>“Ön koşul olarak cehaletin sonlanmasıyla karma sonlanır.<br>
“Ön koşul olarak karmanın sonlanmasıyla bilinç sonlanır.<br>
“Ön koşul olarak bilincin sonlanmasıyla madde ve zihin
sonlanır.<br>
“Ön koşul olarak madde ve zihnin sonlanmasıyla altı duyu organı
sonlanır.<br>
“Ön koşul olarak altı duyu organının sonlanmasıyla temas
sonlanır.<br>
“Ön koşul olarak temasın sonlanmasıyla his sonlanır.<br>
“Ön koşul olarak hissin sonlanmasıyla arzu sonlanır.<br>
“Ön koşul olarak arzunun sonlanmasıyla tutunma sonlanır.<br>
“Ön koşul olarak tutunmanın sonlanmasıyla varoluş sonlanır.<br>
“Ön koşul olarak varoluşun sonlanmasıyla doğum sonlanır.<br>
“Bir ön koşul olarak doğumun sonlanmasıyla yaşlanma ve ölüm, üzüntü
ve keder, acı, ızdırap ve tüm ızdırap çarkı sonlanır.”</p>
<footer>
<p lang='en'>Translated by: <span class='author'>Cem Şen</span></p>
<p lang='en'>Publication year: <span class=
'publication-date'>2024</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Cem Şen</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
