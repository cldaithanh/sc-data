<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn12.23' lang='tr'>
<header>
<h1>12.23. Koşullar</h1>
</header>
<p>Duydum ki Kutlu Kişi bir seferinde Sāvatthī'de konaklıyordu.</p>
<p>Burada izdeşlere şunları söyledi: "İzdeşler! Bildiriyorum ki
kusurların ve ızdırabın sonlanması sadece bilen ve görenler
içindir, bilmeyenler ve görmeyenler için değildir. Ne olduğunu
bilen ve gören kişi için kusurların ve ızdırabın sonlandırılması
nasıl mümkün olur? 'Bu, formdur; bu, formun doğuşu; bu, formun
sonlanmasıdır. Bu, hislerdir; bu, hislerin doğuşu; bu, hislerin
sonlanmasıdır. Bu, algıdır; bu, algının doğuşu; bu, algının
sonlanmasıdır. Bu, zihinsel kurgulardır; bu, zihinsel kurguların
doğuşu; bu, zihinsel kurguların sonlanmasıdır. Bu, bilinçtir; bu,
bilincin doğuşu; bu, bilincin sonlanmasıdır.' Bunu bu şekilde bilen
ve gören kişi için kusurların ve ızdırabın sonlanması
mümkündür.</p>
<p>Size bildiriyorum ki ızdırabın sonlandığı bilgisi koşulludur,
koşulsuz değildir. Peki ızdırabın sonlandığı <span class=
'add'>(khaye ñāṇassa)</span> bilgisinin koşulu nedir? Bu koşul
özgürleşmedir <span class='add'>(vimuttiyā)</span>. Size söylüyorum
ki özgürleşmenin de bir koşulu vardır. Peki bu koşul nedir?
Tutkunun solup gitmesi <span class='add'>(virāga)</span>… Büyünün
bozulması ve ilgisizleşme <span class='add'>(nibbidā)</span>…
Olguları gerçekte oldukları haliyle bilmek ve görmek <span class=
'add'>(yathābhūtañāṇadassana)</span>… Kıpırtısız konsantrasyon
<span class='add'>(samādhi)</span>… Mutluluk <span class=
'add'>(sukha)</span>… Huzur <span class='add'>(passaddhi)</span>…
Coşkun sevinç ve neşe <span class='add'>(pīti)</span>… Memnuniyet
<span class='add'>(pāmojja)</span>… İnanç <span class=
'add'>(saddhā)</span>… Izdırap <span class='add'>(dukkha)</span>…
Yeniden doğum <span class='add'>(jāti)</span>… Varoluşun
sürekliliği <span class='add'>(bhava)</span>… Yakıt ya da tutunma
<span class='add'>(upādāna)</span>… Arzu <span class=
'add'>(taṇha)</span>… Hisler <span class='add'>(vedanā)</span>…
Temas <span class='add'>(phassa)</span>… Altı duyu alanı
<span class='add'>(saḷāyatana)</span>… İsim ve form <span class=
'add'>(nāmarūpa)</span>… Bilinç <span class='add'>(viññāṇa)</span>…
Kurgular <span class='add'>(saṅkhārā)</span>…</p>
<p>Size bildiriyorum ki kurgular da koşulludur, koşulsuz değildir.
Bu koşul cehalettir <span class='add'>(avijjā)</span>.</p>
<p>Böylelikle cehalet kurguların koşulu, kurgular bilincin koşulu,
bilinç isim ve formun koşulu, isim ve form altı duyunun koşulu,
altı duyu temasın koşulu, temas hislerin koşulu, hisler arzunun
koşulu, arzu yakıt ya da tutunmanın koşulu, yakıt ya da tutunma
varoluşun sürekliliğinin koşulu, varoluşun sürekliliği yeniden
doğumun koşulu, yeniden doğum stres ve ızdırabın koşulu, stres ve
ızdırap inancın koşulu, inanç neşenin koşulu, neşe coşkun sevincin
koşulu, coşkun sevinç huzurun koşulu, huzur mutluluğun koşulu,
mutluluk kıpırtısız konsantrasyonun koşulu, kıpırtısız
konsantrasyon olguları gerçekte oldukları haliyle bilmenin ve
görmenin koşulu, olguları gerçekte oldukları haliyle bilmek ve
görmek büyünün bozulması ve ilgisizleşmenin koşulu, büyünün
bozulması ve ilgisizleşme tutkunun solup gitmesinin koşulu,
tutkunun solup gitmesi özgürleşmenin koşulu, özgürleşme ızdırabın
sonlandığı bilgisinin koşulu olarak vardır.</p>
<p>Tıpkı tanrıların dağların yüksek tepelerine yağmuru büyük
damlalar halinde yağdırması ve tepeleri şimşeklerle dövmesi gibi.
Sırtlardan aşağı akan su dağdaki derin yarıkları ve dereciklerin
kanallarını doldurur. Dağdaki derin yarıklar ve dereciklerin
kanalları suyla dolduğunda küçük gölleri doldurur. Küçük göller
suyla dolduğunda büyük gölleri doldurur. Büyük göller suyla
dolduğunda küçük nehirleri, küçük nehirler büyük nehirleri
doldurur. Büyük nehirler dolduğunda büyük okyanusları doldurur.</p>
<p>Benzer şekilde cehalet kurguların koşulu, kurgular bilincin
koşulu, bilinç isim ve formun koşulu, isim ve form altı duyunun
koşulu, altı duyu temasın koşulu, temas hislerin koşulu, hisler
arzunun ön koşulu, arzu yakıt ya da tutunmanın koşulu, yakıt ya da
tutunma varoluşun sürekliliğinin koşulu, varoluşun sürekliliği
yeniden doğumun koşulu, yeniden doğum stres ve ızdırabın koşulu,
stres ve ızdırap inancın koşulu, inanç neşenin koşulu, neşe coşkun
sevincin koşulu, coşkun sevinç huzurun koşulu, huzur mutluluğun
koşulu, mutluluk kıpırtısız konsantrasyonun koşulu, kıpırtısız
konsantrasyon olguları gerçekte olduğu haliyle bilmenin ve görmenin
koşulu, olguları gerçekte olduğu haliyle bilmek ve görmek büyünün
bozulması ve ilgisizleşmenin koşulu, büyünün bozulması ve
ilgisizleşme tutkunun solup gitmesinin koşulu, tutkunun solup
gitmesi özgürleşmenin koşulu, özgürleşme ızdırabın sonlandığı
bilgisinin koşulu olarak vardır."</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
