 <!DOCTYPE html> 
<html> 
<head> 
<meta charset='UTF-8'> 
<meta name='author' content='Ufuk Çakmakçı'> 
<title></title> 
</head> 
<body>  

<article id='sn12.23' lang='tr'> 

<header> 

<h1>12.23. Koşullar</h1> 

</header> 

<p>Duydum ki Kutlu Kişi bir seferinde Sāvatthī'de konaklıyordu. Burada keşişlere şunları söyledi: "İzdeşler, size bildiriyorum ki kusurların ve ızdırabın sonlanması sadece bilen ve görenler içindir, bilmeyenler ve görmeyenler için değildir. Ne olduğunu bilen ve gören kişi için kusurların ve ızdırabın sonlandırılması nasıl mümkün olur? 'Bu, formdur; bu, formun doğuşu; bu, formun sonlanmasıdır. Bu, hislerdir; bu, hislerin doğuşu; bu, hislerin sonlanmasıdır. Bu, algıdır; bu, algının doğuşu; bu, algının sonlanmasıdır. Bu, zihinsel kurgulardır; bu, kurguların doğuşu; bu, kurguların sonlanmasıdır. Bu, bilinçtir; bu, bilincin doğuşu; bu, bilincin sonlanmasıdır.' Bunu bu şekilde bilen ve gören kişi için kusurların ve ızdırabın sonlanması mümkündür.</p>

<p>Size bildiriyorum ki acının sonlandığı bilgisinin ön koşulu vardır. Bu ön koşulsuz değildir. Peki acının sonlandığı <span class='add'>(khaye ñāṇassa)</span> bilgisinin ön koşulu nedir? Bu ön koşul özgürleşmedir <span class='add'>(tvimuttiyā)</span>. Size söylüyorum ki özgürleşmenin de bir ön koşulu vardır. Peki bu ön koşul nedir? Tutkusuzlaşma <span class='add'>(virāga)</span>… Büyünün bozulması ve ilgisizleşme <span class='add'>(nibbidā)</span>… Olguları gerçekte oldukları haliyle bilmek ve görmek <span class='add'>(yathābhūtañāṇadassana)</span>… Kıpırtısız konsantrasyon <span class='add'>(samādhi)</span>… Mutluluk <span class='add'>(sukha)</span>… Huzur <span class='add'>(passaddhi)</span>… Coşkun sevinç ve neşe <span class='add'>(pīti)</span>… Memnuniyet <span class='add'>(pāmojja)</span>… İnanç <span class='add'>(saddhā)</span>… Izdırap <span class='add'>(dukkha)</span>… Yeniden doğum <span class='add'>(jāti)</span>… Varoluş <span class='add'>(bhava)</span>… Yakıt ya da tutunma <span class='add'>(upādāna)</span>… Arzu <span class='add'>(taṇha)</span>… Hisler <span class='add'>(vedanā)</span>… Temas <span class='add'>(phassa)</span>… Altı duyu organı <span class='add'>(saḷāyatana)</span>… Madde ve zihin <span class='add'>(nāmarūpa)</span>… Bilinç <span class='add'>(viññāṇa)</span>… Karma <span class='add'>(saṅkhārā)</span>…</p>

<p>Size bildiriyorum ki karmik oluşumlar ya da kurgular da ön koşulsuz değildir. Peki bunun ön koşulu nedir? Bu ön koşul cehalettir <span class='add'>(avijjā)</span>.</p>

<p>Böylelikle cehalet karmanın <span class='add'>(kurguların)</span> ön koşulu,  karma bilincin ön koşulu, bilinç madde ve zihnin ön koşulu, madde ve zihin altı duyunun ön koşulu, altı duyu temasın ön koşulu, temas hislerin ön koşulu, hisler arzunun ön koşulu, arzu yakıt ya da tutunmanın ön koşulu, yakıt ya da tutunma varoluşun ön koşulu, varoluş yeniden doğumun ön koşulu, yeniden doğum stres ve ızdırabın ön koşulu, stres ve ızdırap inancın ön koşulu, inanç neşenin ön koşulu, neşe coşkun sevincin ön koşulu, coşkun sevinç huzurun ön koşulu, huzur mutluluğun ön koşulu, mutluluk kıpırtısız konsantrasyonun ön koşulu, kıpırtısız konsantrasyon olguları gerçekte oldukları haliyle bilmenin ve görmenin ön koşulu, olguları gerçekte oldukları haliyle bilmek ve görmek büyünün bozulması ve ilgisizleşmenin ön koşulu, büyünün bozulması ve ilgisizleşme tutkusuzlaşmanın ön koşulu, tutkusuzlaşma özgürleşmenin ön koşulu, özgürleşme acının sonlandığı bilgisinin ön koşulu olarak vardır.</p>

<p>Tıpkı tanrıların dağların yüksek tepelerine yağmuru büyük damlalar halinde yağdırması ve tepeleri şimşeklerle dövmesi gibi… Sırtlardan aşağı akan su dağdaki derin yarıkları ve dereciklerin kanallarını doldurur. Dağdaki derin yarıklar ve dereciklerin kanalları suyla dolduklarında küçük gölleri doldururlar. Küçük göller suyla dolduğunda büyük gölleri doldururlar. Büyük göller suyla dolduğunda küçük nehirleri, küçük nehirler büyük nehirleri doldururlar. Büyük nehirler dolduğunda büyük okyanusları doldururlar.</p>

<p>Benzer şekilde cehalet karmanın ön koşulu,  karma bilincin ön koşulu, bilinç madde ve zihnin ön koşulu, madde ve zihin altı duyunun ön koşulu, altı duyu temasın ön koşulu, temas hislerin ön koşulu, hisler arzunun ön koşulu, arzu yakıt ya da tutunmanın ön koşulu, yakıt ya da tutunma varoluşun ön koşulu, varoluş yeniden doğumun ön koşulu, yeniden doğum stres ve ızdırabın ön koşulu, stres ve ızdırap inancın ön koşulu, inanç neşenin ön koşulu, neşe coşkun sevincin ön koşulu, coşkun sevinç huzurun ön koşulu, huzur mutluluğun ön koşulu, mutluluk kıpırtısız konsantrasyonun ön koşulu, kıpırtısız konsantrasyon olguları gerçekte olduğu haliyle bilmenin ve görmenin ön koşulu, olguları gerçekte olduğu haliyle bilmek ve görmek büyünün bozulması ve ilgisizleşmenin ön koşulu, büyünün bozulması ve ilgisizleşme tutkusuzlaşmanın ön koşulu, tutkusuzlaşma özgürleşmenin ön koşulu, özgürleşme acının sonlandığı bilgisinin ön koşulu olarak vardır."</p>
<footer> 

<p lang='en'>Translated by: <span class='author'>Ufuk Çakmakçı</span></p> 

<p lang='en'>Publication year: <span class='publication-date'>2024</span></p> 

<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p>

<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p> 

<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p> 

 

<p>Çeviri: <span class='author'>Ufuk Çakmakçı</span></p> 

<p>Yayınlama yılı: <span class='publication-date'>2024</span></p> 

<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p> 

<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p> 

<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p> 

<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p> 

</footer> 
</article> 
</body>
</html>