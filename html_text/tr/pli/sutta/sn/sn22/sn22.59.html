<!DOCTYPE html>
<html>
<head>
<meta charset='UTF-8'>
<meta name='author' content='Cem Şen'>
<title></title>
</head>
<body>
<article id='sn22.59' lang='tr'>
<header>
<h1>22.59. “Ben-değil”in Nitelikleri Üzerine</h1>
</header>
<p>Duydum ki Kutlu Kişi bir seferinde Varanasi’de, İsipatana’daki
<span class='add'>(Görenlerin Mekanı)</span> Geyik Parkı’nda
konaklamıştı. Burada beş münzeviye hitap etti:</p>
<p>“Keşişler!</p>
<p>“Saygıdeğer Efendimiz!” diye yanıtladılar.</p>
<p>Bunun üzerine Kutlu Kişi şunları söyledi:</p>
<p>“Keşişler, beden ‘ben’ değildir. Çünkü beden ben olsaydı
ızdıraba yol açmazdı ve kişi bedenden şunları bekleyebilirdi:
‘Bedenim böyle olsun, bedenim şöyle olmasın.’ Fakat beden ben
olmadığı için ızdıraba sebep olur ve kimse bedeni şuna zorlayamaz:
‘Bedenim böyle olsun, bedenim şöyle olmasın.’</p>
<p>“Keşişler, hisler ‘ben’ değildir. Çünkü hisler ben olsaydı
ızdıraba yol açmazlardı ve kişi hislerden şunları bekleyebilirdi:
‘Hislerim böyle olsun, hislerim şöyle olmasın.’ Fakat hisler ben
olmadığı için ızdıraba sebep olurlar ve kimse hisleri şuna
zorlayamaz: ‘Hislerim böyle olsun, hislerim şöyle olmasın.’</p>
<p>“Keşişler, algılar ‘ben’ değildir. Çünkü algılar ben olsaydı
ızdıraba yol açmazlardı ve kişi algılardan şunları bekleyebilirdi:
‘Algılarım böyle olsun, algılarım şöyle olmasın.’ Fakat algılar ben
olmadığı için ızdıraba sebep olurlar ve kimse algıları şuna
zorlayamaz: ‘Algılarım böyle olsun, algılarım şöyle olmasın.’</p>
<p>“Keşişler, zihinsel kurgular ‘ben’ değildir. Çünkü zihinsel
kurgular ben olsaydı ızdıraba yol açmazlardı ve kişi zihinsel
kurgulardan şunları bekleyebilirdi: ‘Zihinsel kurgularım böyle
olsun, zihinsel kurgularım şöyle olmasın.’ Fakat zihinsel kurgular
ben olmadığı için ızdıraba sebep olurlar ve kimse zihinsel
kurguları şuna zorlayamaz: ‘Zihinsel kurgularım böyle olsun,
zihinsel kurgularım şöyle olmasın.’</p>
<p>“Keşişler, bilinç ‘ben’ değildir. Çünkü bilinç ben olsaydı
ızdıraba yol açmazdı ve kişi bilinçten şunları bekleyebilirdi:
‘Bilincim böyle olsun, bilincim şöyle olmasın.’ Fakat bilinç ben
olmadığı için ızdıraba sebep olur ve kimse bilinci şuna zorlayamaz:
‘Bilincim böyle olsun, bilincim şöyle olmasın.’</p>
<p>“Ne düşünüyorsunuz keşişler? Beden kalıcı mı yoksa geçici
mi?</p>
<p>“Geçici Saygıdeğer Efendimiz.”</p>
<p>“Peki geçici olan şey mutluluk mu verir ızdırap mı?</p>
<p>“Izdırap verir Saygıdeğer Efendimiz.”</p>
<p>“Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? ‘Bu benim, bu ben, bu benim
benliğim.’</p>
<p>“Kesinlikle hayır Saygıdeğer Efendimiz.”</p>
<p>“Ne düşünüyorsunuz keşişler? Hisler kalıcı mı yoksa geçici
mi?</p>
<p>“Geçici Saygıdeğer Efendimiz.”</p>
<p>“Peki geçici olan şey mutluluk mu verir ızdırap mı?</p>
<p>“Izdırap verir Saygıdeğer Efendimiz.”</p>
<p>“Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? ‘Bu benim, bu ben, bu benim
benliğim.’</p>
<p>“Kesinlikle hayır Saygıdeğer Efendimiz.”</p>
<p>“Ne düşünüyorsunuz keşişler? Algılar kalıcı mı yoksa geçici
mi?</p>
<p>“Geçici Saygıdeğer Efendimiz.”</p>
<p>“Peki geçici olan şey mutluluk mu verir ızdırap mı?</p>
<p>“Izdırap verir Saygıdeğer Efendimiz.”</p>
<p>“Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? ‘Bu benim, bu ben, bu benim
benliğim.’</p>
<p>“Kesinlikle hayır Saygıdeğer Efendimiz.”</p>
<p>"Ne düşünüyorsunuz keşişler? Zihinsel kurgular kalıcı mı yoksa
geçici mi?</p>
<p>“Geçici Saygıdeğer Efendimiz.”</p>
<p>“Peki geçici olan şey mutluluk mu verir ızdırap mı?</p>
<p>“Izdırap verir Saygıdeğer Efendimiz.”</p>
<p>“Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? ‘Bu benim, bu ben, bu benim
benliğim.’</p>
<p>“Kesinlikle hayır Saygıdeğer Efendimiz.”</p>
<p>“Ne düşünüyorsunuz keşişler? Bilinç kalıcı mı yoksa geçici
mi?</p>
<p>“Geçici Saygıdeğer Efendimiz.”</p>
<p>“Peki geçici olan şey mutluluk mu verir ızdırap mı?</p>
<p>“Izdırap verir Saygıdeğer Efendimiz.”</p>
<p>“Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? ‘Bu benim, bu ben, bu benim
benliğim.’</p>
<p>“Kesinlikle hayır Saygıdeğer Efendimiz.”</p>
<p>“İşte bu sebeple keşişler geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir beden doğru bilgelikle ve
hakikate uygun olarak şu şekilde kabul edilmeli: ‘Bu benim değil,
bu ben değil, bu benim benliğim değil.’</p>
<p>“İşte bu sebeple keşişler geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir his doğru bilgelikle ve
hakikate uygun olarak şu şekilde kabul edilmeli: ‘Bu benim değil,
bu ben değil, bu benim benliğim değil.’</p>
<p>“İşte bu sebeple keşişler geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir algı doğru bilgelikle ve
hakikate uygun olarak şu şekilde kabul edilmeli: ‘Bu benim değil,
bu ben değil, bu benim benliğim değil.’</p>
<p>“İşte bu sebeple keşişler geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir zihinsel kurgu doğru
bilgelikle ve hakikate uygun olarak şu şekilde kabul edilmeli: ‘Bu
benim değil, bu ben değil, bu benim benliğim değil.’</p>
<p>“İşte bu sebeple keşişler geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir bilinç doğru bilgelikle ve
hakikate uygun olarak şu şekilde kabul edilmeli: ‘Bu benim değil,
bu ben değil, bu benim benliğim değil.’</p>
<p>“Keşişler! Bunu gören, bilgiye ulaşmış soylu bir izdeş bedenin,
hislerin, algıların, zihinsel kurguların ve bilincin kurgusal
algısının ötesine geçerek bunların gerçek doğasını kavrar ve
bunlardan uzaklaşır. Uzaklaştığında dünyaya dair tutkuları sönüp
gider. Tutkusuzlaştığında zihni özgürleşir. Özgürlüğe ulaştığında
özgürlüğe ulaştığının bilgisi oluşur. Bilir ki ‘Zihnim engellenemez
özgürlüğe ulaştı. Bu son doğumum. Bundan başka yeniden doğum
yok.’</p>
<p>Kutlu Kişi bunları söyledi. Beş keşiş Kutlu Kişi’nin sözlerinden
derin bir mutluluk duydu. Bu sözler dile döküldüğünde beş keşişin
zihni kusurlarından arındı, tutkularından ve bağlarından tümüyle
özgürleşti ve o an itibariyle artık dünya üzerinde altı arhat
vardı.</p>
<footer>
<p lang='en'>Translated by: <span class='author'>Cem Şen</span></p>
<p lang='en'>Edited by: <span class='editor'>Ufuk
Çakmakçı</span></p>
<p lang='en'>Publication year: <span class=
'publication-date'>2024</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Cem Şen</span></p>
<p>Düzenleme: <span class='editor'>Ufuk Çakmakçı</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
