 <!DOCTYPE html> 
<html> 
<head> 
<meta charset='UTF-8'> 
<meta name='author' content='Ufuk Çakmakçı'> 
<title></title> 
</head> 
<body>  

<article id='ud1.10' lang='tr'> 

<header> 

<h1>1.10. Bāhiya</h1> 

</header> 

<p>Duydum ki Kutlu Kişi bir seferinde Sāvatthī yakınlarında Jeta Korusu'ndaki Anāthapiṇḍika'nın manastırında konaklıyordu. O sırada ağaç kabukları ile örtünen Bāhiya, Suppāraka'da deniz kıyısında yaşıyordu. Bāhiya onurlandırılır, yüceltilir ve Bāhiya'ya tapınılır, saygı gösterilirdi. Kalacak yer, elbise, yemek, malzeme ve ilaç ihtiyacı karşılanırdı.</p>

<p>Bāhiya herkesten uzak inzivaya çekilmişken zihninde şöyle bir düşünce belirdi: "Şu an dünyada kim benim gibi arhat seviyesinde aydınlanmış olabilir veya arhat seviyesinde aydınlanmaya ilerlemektedir?"</p>

<p>Aynı anda ağaç kabuklarıyla örtünen Bāhiya'nın bir zamanlar yakını olan, şefkatiyle onun iyiliğini ve mutluluğunu isteyen tanrısal bir varlığın zihninde Bāhiya'nın zihninde beliren düşünce belirdi. Tanrısal varlık onun yanına gitti ve dedi ki: "Bāhiya sen ne arhatsın ne de arhatlık yoluna girmiş birisin. Arhat olmak ve arhatlığa giden yola girmek için bir yönteme sahip değilsin."</p>

<p>"O zaman bu dünyada arhatlığa ulaşmış ya da arhatlığa ulaşma yoluna girmiş olanlar kimlerdir?" diye sordu Bāhiya.</p>

<p>"Bāhiya, kuzey ülkelerinin birinde Sāvatthī adlı bir şehir var. Tam ve Mutlak Aydınlanmış Kutlu Kişi şimdi orada bulunuyor. O, gerçek bir arhat ve aydınlanmaya ulaştıran Dhamma'yı öğretiyor."</p>

<p>Bāhiya tanrısal varlık tarafından tamamen ikna edildikten hemen sonra Suppāraka'dan ayrıldı. Bir gece boyunca yol alıp Kutlu Kişi'nin kaldığı Sāvatthī yakınlarında Jeta Korusu'ndaki Anāthapiṇḍika'nın manastırına ulaştı. O esnada birçok izdeş açık havada yürüyüş meditasyonu yapıyordu. Onlara doğru yaklaştı ve vardığında şunları söyledi: "Saygıdeğer efendiler, Tam ve Mutlak Aydınlanmış Kutlu Kişi şimdi burada mı? Kutlu Kişi'yi görmek istiyorum."</p>

<p>"Kutlu Kişi sadaka için kasabaya gitti." dedi izdeşler.</p>

<p>Bāhiya aceleyle Jeta Korusu'ndan ayrıldı. Sāvatthī kasabasına girerken Kutlu Kişi'yi sadaka için dolaşırken gördü: "Sakin ve huzur dolu zihniyle etkileyici ve ilham vericiydi; zihni tıpkı ehlileştirilmiş, iyi dizginlenmiş ve kendini yönetme konusunda yetileri olan soylu bir fil gibi en yüksek hakimiyete ve dinginliğe ulaşmıştı."</p>

<p>Kutlu Kişi'yi gördükten sonra konuşmak için yanına yaklaştı, Kutlu Kişi'nin ayağına başını yaklaştırdı ve şöyle dedi: "Bana kalıcı refahım ve mutluluğum için Dhamma'yı öğretin Kutlu Kişi."</p>

<p>Bu sözleri üzerine Kutlu Kişi ona şunu söyledi: "Şimdi zamanı değil Bāhiya. Sadaka için kasabaya girdik."</p>

<p>Bāhiya Kutlu Kişi'ye ikinci defa şöyle dedi: "Benim hayatımda ve Kutlu Kişi'nin hayatında ne gibi tehlikeler olacağını bilmek gerçekten çok zor. Bana kalıcı refahım ve mutluluğum için Dhamma'yı öğretin Kutlu Kişi."</p>

<p>İkinci defa Kutlu kişi ona şöyle dedi: "Şimdi zamanı değil Bāhiya. Sadaka için kasabaya girdik."</p>

<p>Bāhiya Kutlu Kişiye üçüncü defa şöyle dedi: "Benim ya da Kutlu Kişi'nin hayatında ne gibi tehlikeler olacağını bilmek gerçekten çok zor. Kalıcı refahım ve mutluluğum için bana Dhamma'yı öğretin Kutlu Kişi."</p>

<p>"Öyleyse Bāhiya, kendini şu şekilde eğitmelisin: Görme olduğunda sadece görülen olmalı. Duyma olduğunda sadece duyulan olmalı. His olduğunda sadece hissedilen olmalı. Bilme olduğunda sadece bilinen olmalı. Kendini bu şekilde eğitmelisin.</p>

<p>"Görme ile ilgili sadece görülen olduğunda, duyma ile ilgili sadece duyulan olduğunda, hissetme ile ilgili sadece hissedilen olduğunda, bilme ile ilgili sadece bilinen olduğunda o zaman Bāhiya bunlarla bağlantılı bir ben fikri olmayacak.</p>

<p>Duyu deneyimiyle bağlantılı bir ben fikri olmadığında Bāhiya, bunun içinde bir sen olmayacak. Bunun içinde bir sen olmadığında Bāhiya, bu dünyada, bu dünyanın ötesinde ya da bu ikisinin arasında bir sen olmayacak. İşte sadece bu ızdırabı sonlandırır!"</p>

<p>Kutlu Kişi'nin Dhamma ile ilgili açıklamasını duyduğunda ağaç kabuklarıyla örtünen Bāhiya'nın zihni kusurlarından arındı ve arzulara tutunmaktan doğan zararlı şeylerden özgürleşti.</p>

<p>Kutlu Kişi ağaç kabuklarıyla örtünen Bāhiya'ya Dhamma'yı özetle açıkladıktan sonra oradan ayrıldı.</p>

<p>Kutlu Kişi'nin ayrılmasından kısa bir süre sonra Bāhiya buzağısı olan bir inek tarafından öldürüldü. O esnada sadaka için Sāvatthī'ye gitmiş olan Kutlu Kişi yemekten sonra birçok izdeş ile geri dönerken Bāhiya'nın ölmüş olduğunu gördü. Onu görünce izdeşlere şunu söyledi: "Izdeşler, Bāhiya'nın bedenini bir sedye ile götürün, yakın ve Bāhiya için bir anıt inşa edin. Kutsal yaşamdaki yol arkadaşınız öldü."</p>

<p>"Tabii ki Efendim." diye cevap verdiler.</p>

<p>Bāhiya'nın bedenini sedyeye koyup taşıdılar ve yaktılar. Ona bir anıt inşa edip Kutlu Kişi'nin yanına gittiler.</p>

<p>Kutlu Kişi'nin yanına vardıklarında eğilip onu selamladılar ve yanına oturdular. Otururken sordular: "Bāhiya'nın bedeni yakıldı ve anıtı inşa edildi Efendim. Onun gideceği yer ve oradaki hali nedir?"</p>

<p>"Izdeşler, ağaç kabuklarıyla örtünen Bāhiya bilge idi. Dhamma'nın aktarılması sırasında Dhamma'yı pratik etti ve Dhamma konusunda beni hiç bölmedi. Izdeşler, Bāhiya bağlarından tamamen özgürleşti."</p>

<p>Sonra bu anlayışın önemini vurgulamak için Kutlu Kişi kalpten hissedilen sözlerle şunları söyledi:</p>

<blockquote class='gatha'><p>"Nerede su, toprak, ateş ve hava kök salamazsa<br>

Orada yıldızlar parlamaz<br>

Güneş ışık saçmaz<br>

Orada ay parıldamaz<br>

Kaldı ki karanlık da bulunmaz.</p>

<p>Bir bilge ya da izdeş,<br>

Kendi bilgeliğini kullanarak anlayışa ulaşmışsa<br>

Böylece formlu olandan ve formlu olmayandan,<br>

Haz ve acıdan özgürleşir."</p></blockquote>

<p>İşte bu da Kutlu Kişi'nin söylediği, kalpten hissedilen bir ifadeydi: Bunu ben böyle duydum.</p>
<footer> 

<p lang='en'>Translated by: <span class='author'>Okan Albant and Ufuk Çakmakçı</span></p> 

<p lang='en'>Publication year: <span class='publication-date'>2024</span></p> 

<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p>

<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p> 

<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p> 

 

<p>Çeviri: <span class='author'>Okan Albant ve Ufuk Çakmakçı</span></p> 

<p>Yayınlama yılı: <span class='publication-date'>2024</span></p> 

<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p> 

<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p>

<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p> 

<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p> 

</footer> 
</article> 
</body>
</html>