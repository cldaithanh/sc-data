<!DOCTYPE html>
<html>
<head>
<meta charset='UTF-8'>
<meta name='author' content='Cem Şen'>
<title></title>
</head>
<body>
<article id='kp9' lang='tr'>
<header>
<h1>9. İyi Niyet Üzerine</h1>
</header>
<p>İyilikte becerikli olan ve huzura ulaşmak isteyen kişi şöyle
davranmalıdır:<br>
Muktedir ve dürüst olmalı, başı dik durmalı,<br>
Kusurlarını düzeltmeye istekli, nazik, alçakgönüllü ve kibirden
uzak olmalıdır.</p>
<p>Halinden memnun, kolayca desteklenebilir olmalı.<br>
Meşguliyetlerinden arınmış, sade bir hayat yaşamalı.<br>
Duyularını dizginlemeli, tedbirli ve sağduyulu olmalı.<br>
Kendini beğenmişlik ve talepkarlıktan uzak olmalı, ailesine
açgözlülükle tutunmamalıdır.</p>
<p>Bilgelerin eleştirilerine neden olacak kusurlu eylemleri
yapmamalıdır.<br>
Kalbinde ve aklında şu düşünceleri beslemeli:<br>
Tüm varlıklar iyi,<br>
Tüm varlıklar güvende,<br>
Tüm varlıklar mutlu olsun.</p>
<p>Zayıf ya da güçlü, uzun ya da kısa,<br>
Büyük, orta ya da küçük,<br>
Görülebilen ya da görülemeyen,<br>
Yakın ya da uzak,<br>
Doğmuş ya da doğacak olan<br>
Tüm varlıklar huzurlu,<br>
Tüm varlıklar mutlu olsun.</p>
<p>Hiç kimse hiçbir yerde kimseyi kandırmasın ya da
küçümsemesin.<br>
Öfkenin ya da kinin etkisiyle bir başkasının kötülüğünü ya da zarar
görmesini dilemesin.</p>
<p>Nasıl ki bir anne<br>
Biricik evladını hayatı pahasına korursa<br>
Aynı şekilde o da tüm varlıklara karşı iyi niyetli, sınır tanımayan
bir kalp geliştirsin.</p>
<p>Tüm dünyaya karşı<br>
Nefret ve düşmanlıktan uzak,<br>
Yukarı, aşağı ve her yöne doğru,<br>
Sınırsızca iyi niyetli düşünceler geliştirsin.</p>
<p>Ayakta dururken, yürürken, otururken ya da uzanmışken<br>
Uyanık olduğu sürece bu farkındalığı sürdürsün.<br>
Bu, burada ve bu anda<br>
Kutsal bir varoluşta olmaktır.</p>
<p>Bundan böyle hatalı inançlara kapılmayan kişi<br>
Erdem ve içgörü ile<br>
Tüm duyusal arzuların üstesinden gelerek<br>
Bir daha asla doğmayacaktır.</p>
<footer>
<p lang='en'>Translated by: <span class='author'>Cem Şen</span></p>
<p lang='en'>Edited by: <span class='editor'>Ufuk
Çakmakçı</span></p>
<p lang='en'>Publication year: <span class=
'publication-date'>2024</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Cem Şen</span></p>
<p>Düzenleme: <span class='editor'>Ufuk Çakmakçı</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
